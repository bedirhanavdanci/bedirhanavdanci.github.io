[
  {
    "objectID": "about.html",
    "href": "about.html",
    "title": "About",
    "section": "",
    "text": "Hello! My name is Bedirhan Avdancı, and I am a biology graduate (B.Sc.) with a strong focus on computational ecology. If I had not become a scientist, I would still be a shepherd in Karabük, in the landscapes shown in the image below.\nYou can check my CV for further details about my academic background and experience. However, if you still have any questions, you are more than welcome to reach out to me via the contact section."
  },
  {
    "objectID": "posts.html",
    "href": "posts.html",
    "title": "Blog",
    "section": "",
    "text": "Çobanlık, Yağ tenekesi, Akademi ve Başvurular\n\n\n\nKişisel\n\nTürkçe\n\n\n\nYeni yılla birlikte karışık bir hasbihâl!\n\n\n\nBedirhan Avdancı\n\n\nJan 5, 2026\n\n\n\n\n\n\n\n\n\n\n\n\n\nUnutulmuş bir tanrı: Benim sadık yarim kara topraktır\n\n\n\nToprak\n\nTürkçe\n\n\n\nBu yazı, toprağın mitolojik, edebi ve dilbilimsel taraflarını bilimsel perspektifle harmanlayarak ele almaktadır.\n\n\n\nBedirhan Avdancı\n\n\nApr 20, 2025\n\n\n\n\n\n\n\n\n\n\n\n\n\nDiana Wall\n\n\n\nScientists\n\nTürkçe\n\n\n\nToprak Ekolojisinin öncülerinden olan Prof. Dr. Diana Wall’un aramızdan ayrılışının anısına.\n\n\n\nBedirhan Avdancı\n\n\nJun 30, 2024\n\n\n\n\n\n\nNo matching items"
  },
  {
    "objectID": "posts/DianaWall/index.html#prof.-dr.-diana-wall-toprak-ekolojisinin-öncüsü",
    "href": "posts/DianaWall/index.html#prof.-dr.-diana-wall-toprak-ekolojisinin-öncüsü",
    "title": "Diana Wall",
    "section": "Prof. Dr. Diana Wall: Toprak Ekolojisinin Öncüsü",
    "text": "Prof. Dr. Diana Wall: Toprak Ekolojisinin Öncüsü\n\n\n\nDiana Wall\n\n\nBu metin, toprak biyoçeşitliliği alanının kurucusu olan ve bilimsel çalışmalarıyla toprak ekolojisi alanında kalıcı bir iz bırakan Prof. Dr. Diana Wall’un 25 Mart 2024 tarihinde aramızdan ayrılışına atfen derlenmiştir.\nProf. Dr. Diana Wall, 27 Aralık 1943 yılında Durham, North Carolina’da dünyaya gelmiş ve çocukluğunu Lexington, Kentucky’de geçirmiştir. Akabinde, 1965 yılında Kentucky Üniversitesinde (Lexington) biyoloji alanında lisans derecesini ve 1971 yılında yine aynı üniversitede nematodlar ve bitki patolojisi alanında yaptığı çalışma ile doktora derecesini elde etmiştir. Toprak nematodlarına karşı özel ilgisi, Wall’un akademik hayatının yaklaşık 20 yılını geçireceği Kaliforniya Üniversitesi (Riverside) ile yollarının kesişmesine vesile olmuştur. Kaliforniya’da geçirdiği bu yılların ardından, çalışmalarını Kolorado Devlet Üniversitesi (CSU) bünyesinde, araştırmalardan sorumlu dekan yardımcısı ve Natural Resource Ecology Laboratuvarının yöneticisi olarak sürdürmüştür. 2008 yılına gelindiğinde ise vefat edene dek yürütücülüğünü yapacağı kurum olan CSU School of Global Environmental Sustainability bölümünü kurmuştur.\nWall, toprak nematodları ile yaptığı çalışmalar neticesinde iklim değişikliğinin toprak ekosistemi üzerindeki etkilerinin büyük ölçüde anlaşılmasını sağlamakla birlikte, toprak sağlığı hakkında küresel bir kampanya oluşmasına da öncülük etmiştir. Diana Wall, çalışmalarında, nematodların kurak ve sıcak şartlara uzun süre karşı koymalarını sağlayan fizyolojik bir mekanizma olan anhidrobiyozun (İng. anhydrobiosis) tanımlanmasına olanak sağlamıştır. Bununla birlikte, toprak besin ve etkileşim ağının ekolojik dinamiğini, çevresel değişiklikler karşısında kırılganlığını ve biyojeokimyasal süreçlere katkısını anlamak için çok sayıda çalışma yürütmüştür.\nWall, Antarktika’ya ilk seyahatini, 1989 yılında ekip arkadaşlarıyla, o dönemde hâkim bir düşünce olan soğuk, rüzgârlı ve kurak bir iklim tipine sahip kıtalardaki toprakların ne kadar çoraksa o kadar az verimli olacağı fikrini test etmek amacıyla, National Science Foundation tarafından sağlanan bir araştırma fonu yardımıyla gerçekleştirmiştir. Antarktika’daki ilk çalışmaları neticesinde mayalar, bakteriler, funguslar, rotiferler, eklembacaklılar ve besin ağının en üst düzeyinde bulunan predatör nematodları içeren bir besin ağı keşfetmişlerdir. Elde ettikleri bu bulgular, Antarktika kıtasında yapacakları “Buza Doğru” (İng. to the ice) olarak adlandırılacak ve onlarca yıl sürecek olan daha ileri düzey çalışmaların yolunu açmıştır. Diana Wall ve arkadaşlarının yapmış olduğu uzun süreli araştırmalar, toprakta yaşayan omurgasız canlıların ve mikroorganizmaların karbon döngüsü ve iklim değişikliğindeki rollerinin ve çevresel değişikliklere karşı kırılganlıklarının anlaşılmasına olanak tanımıştır. Bu çalışmaların sonuçları, iklim değişikliğinin kurak ekosistemler üzerindeki gün geçtikçe artan etkilerinin anlaşılmasına büyük oranda katkı sağlamıştır.\nWall, ileri yaşlarında bile oldukça enerjik ve heyecanlı geçirdiği akademik hayatı boyunca çok sayıda bilimsel organizasyon yönetmiş ve bu doğrultudaki birçok kuruluşu desteklemiştir. Nematologlar Derneği (SON), Amerika Biyolojik Bilimler Enstitüsü (AIBS), Amerika Ekoloji Derneği (ESA) ve Ekosistem Araştırma Merkezleri Birliği (AERC) kuruluşlarının başkanlığını yürüten Wall, ABD Ulusal Bilimler Akademisi Kutup Araştırma Kurulu (PRB), Dünya Kaynakları Enstitüsü (WRI) ve UNESCO Uluslararası Hidroloji Programı ABD Ulusal Komitesinin yanı sıra Afrika, Avrupa ve Avustralya’da birçok bilimsel komünite bünyesinde bilimsel danışman veya yönetim kurulu üyesi olarak yer almıştır.\nProf. Dr. Wall, 2001 yılında bir DIVERSITAS girişimi olan Uluslararası Biyoçeşitlilik Gözlem Yılındaki başkanlığının akabinde, toprak ekolojisi ve biyoçeşitliliğine odaklanan uluslararası bir kuruluşun eksikliğini hissetmiştir. Ardından, 2011 yılında kurulan Küresel Toprak Biyoçeşitliliği Girişiminin (The Global Soil Biodiversity Initiative; GSBI) kurucu ortaklarından biri olmuş ve ilk bilim başkanı olarak görev yapmıştır. Diana Wall’un ortak liderliğinde ve 26 farklı ülkeden 150’den fazla bilim insanının katkılarıyla biyota, ekosistem süreçleri, biyojeokimyasal süreçler ve ekolojik etkileşimleri de içeren, topraktaki yaşamın ilk kez bilimsel olarak değerlendirilmesi niteliği taşıyan Küresel Toprak Biyoçeşitliliği Atlası (The Global Soil Biodiversity Atlas), 2016 yılında GSBI bünyesinde yayınlanmıştır.\nDiana, akademik hayatı boyunca birçok önemli ödül ile onurlandırılmıştır. Bunlardan bazıları, 2013 yılında kazandığı aynı zamanda Ekoloji alanının Nobel Ödülü olarak bilinen Tyler Çevresel Başarı Ödülü, 2015 yılında kazandığı University College Dublin Ulysses Madalyası, 2018’de elde ettiği Ulusal Bilimler Akademisi üyeliği ve 2019 yılında elde ettiği British Ecological Society Başkanlık Madalyası olarak sıralanabilir. Tüm bu ödüllerin yanı sıra Antarktika’daki bir vadinin ismi Diana Wall’un yapmış olduğu bilimsel çalışmalara ithafen Wall Valley olarak isimlendirilmiştir.\nDiana Wall’un da üyesi olduğu Küresel Sürdürülebilir Tarım ve Çevre Girişimi (The Global Initiative of Sustainable Agriculture and Environment; GSIAE) ve bu girişimin bilimsel dergisi niteliğinde olan Sustainable Agriculture and Environment (JSAE), Diana Wall’un toprak ekolojisine ve küresel politikalara yaptığı olağanüstü katkıları onore etmek amacıyla, Aralık 2024’te JSAE bünyesinde Diana Wall’a ithafen özel bir sayı yayınlayacağını ve bu özel sayının her yıl düzenli olarak yayınlanmaya devam edeceğini duyurdu. Tüm bunların yanı sıra, kariyerinin erken ve orta safhasında olan toprak bilimciler için her yıl düzenli olarak verilecek olan “Diana Wall” isimli bir ödül oluşturulacağı da GSIAE tarafından duyuruldu ve değerlendirme aşamasında, gelişmekte olan ülkelerden katılımcılara ve kadın bilim insanlarına öncelik verileceği de belirtildi.\n\nKişisel notlarım\nHenüz kariyerinin başında bir toprak ekoloğu adayı olarak, Sayın Prof. Dr. Diana Wall’un ulaşmış olduğu bilimsel seviyeyi ancak bir hedef olarak belirleyebileceğimi söylemek isterim. Diana Wall, hayli heyecanla okuduğum makaleleriyle, bilimsel çalışmalar gerçekleştirmek için can attığım bu alanda bana yol gösterici olmuş ve motivasyon sağlamıştır. Şüphesiz, Wall, bilimsel hayatım boyunca örnek alacağım yegâne bilim insanlarından biri olacaktır. Bu olağanüstü katkıları için Profesör Doktor Diana Wall’a teşekkürü borç bilirim.\nTüm bunların yanı sıra, Sayın Wall ile tanışamamış olmak içimde bir ukde olarak kalacaktır…\n\n\nTakip etmek isteyenler için\nProf. Dr. Diana Wall’un Google Scholar Profili\nWall’un en çok atıf alan makalesi “Global biodiversity scenarios for the year 2100”\nWall’un Ekim 2022’de katılmış olduğu bir podcast programı “Nematodes with Diana Wall”\nWall’un Kasım 2023’te katılmış olduğu bir podcast programı “Antarctic Soils”\nThe Global Soil Biodiversity Initiative; GSBI\n\n\nKaynakça\n• Görsel linki: https://www.coloradoan.com/story/csu/discover/2014/10/31/diana-wall-addresses-american-academy-of-arts-and-sciences/18251725/\n• Bardgett, R. D. (2024). Diana Wall obituary: ecologist who foresaw the importance of soil biodiversity. Nature, 629(8013), 754-754.\n• Singh, B. K., Trivedi, P., Egidi, E., & Delgado‐Baquerizo, M. (2024). Prof Diana Wall: A pioneering researcher and advocate of global soil biodiversity. Journal of Sustainable Agriculture and Environment, 3(2), e12107.\n• Lubchenco, J., & Galvin, K. A. (2024). Diana H. Wall (1943–2024). Science, 384(6698), 852-852.\n• Nik Olsen. (2024). Diana Wall, groundbreaking soil ecologist who left a lifetime legacy at Colorado State University."
  },
  {
    "objectID": "posts/MitolojikToprak/index.html",
    "href": "posts/MitolojikToprak/index.html",
    "title": "Unutulmuş bir tanrı: Benim sadık yarim kara topraktır",
    "section": "",
    "text": "Bu yazıda alışılagelmişin dışına çıkarak, toprak kavramını mitolojik, edebi ve dil bilimsel olarak ele alacağım. Bilindiği üzere toprak, Jeoloji, Biyoloji, Ekoloji, Botanik ve Pedoloji gibi pek çok bilim dalının ilgi alanına giren ve farklı bakış açılarıyla farklı tanımlara bürünen bir kavramdır. Türk Dil Kurumu, toprağı “Yer kabuğunun, toz durumuna gelmiş türlü kütle kırıntılarıyla, çürümüş organik cisimlerden oluşan ve canlılara yaşama ortamı sağlayan yüzey bölümü; kara, yer, hâk, türap” şeklinde tanımlamaktadır. Şahsi olarak toprak kavramı ile biyolojik açıdan ilgilenmem hasebiyle de ilgili tanımın pek de fena olmadığı kanaatindeyim. Lâkin bu tanımı daha isabetli bir hale getirebilmek amacıyla biraz daha genişletmek gerekirse, toprağı “Mineraller, organik materyaller, canlı organizmalar, atmosfer ve suyun birleşimi ile meydana gelen ve tüm bu kavramların bütüncül olarak bir araya gelerek oluşturduğu bir ekosistem” şeklinde tanımlamak daha tutarlı olacaktır. İki tanım arasındaki fark, TDK’nin tanımına göre toprağın “canlılara yaşama ortamı sağlayan yüzey bölümü” olması hasebiyle ekosistemden ziyade bir habitat şeklinde tanımlanmasıdır. Oysaki toprak kavramı, cansız kısmın yanı sıra canlıları da içerisine alan bir ekosistemi temsil etmektedir.\nHer ne kadar ben toprağa bilimsel bir perspektiften yaklaşsam da toprağın sosyolojik açıdan da son derece önemli bir yere sahip olduğu gerçeği yadsınamaz bir durumdur. Pek çok farklı mitolojide kutsal bir kavram olarak, hatta çoğu zaman her şeyin başlangıcını sağlayan bir yapıtaşı olarak anılması; bunun yanı sıra destan, masal, ağıt gibi edebi eserlerde yer bulması ve bazı kültürlerde tanrı ya da tanrıça rolüne bürünmesi, bu durumu açıkça kanıtlar niteliktedir.\nToprak, her ne kadar ilgilenilen bilim dalına bağlı olarak farklı niteliklerle tanımlansa da tarih boyunca insanlar için yalnızca biyofiziksel değil; aynı zamanda sosyal, siyasal, ekonomik ve kültürel koşullara göre şekillenmiş çok katmanlı bir anlam alanına sahip olmuştur. Nitekim hemen her kültürde toprak, varoluşun başlangıcını temsil eden bir unsur olarak kabul edilmiştir.\nÖyle ki Antik Yunan’da toprak şöyle anlatılır:\n\nEvren yaratılmadan önce, başlangıçta Kaos denilen bir boşluk vardı. Kaos’tan Gaia, yani toprak meydana geldi. Gaia kendi kendine, kocasız olarak Pontus’u (deniz) ve Uranüs’ü (gök) meydana getirdi. Bundan sonra da Gaia, Eros’un etkisiyle kendinden olma Uranüs ve Pontus ile birleşmiş ve Pontus ile Gaia’nın birleşmesinden Nereus, Thaumas, Phorkys ve Keto doğmuştur. (Aça 2018: 4)\n\nBu paragrafın beni oldukça etkilediğini söylemeden geçemeyeceğim. Zira şahsi bilgilerimle bu paragraf hakkında yorum yapmam gerekirse, metinde yerkürenin toprak katmanı olarak bahsedilen Gaia kavramının açıkça olmasa bile büyük patlama benzeri bir olay aracılığıyla meydana geldiğinin iddia edildiğini anlamaktayım. İnsanların o dönemki konumunu düşündüğümde, yalnızca akıl yoluyla böyle bir noktaya varılmasının çokça heyecan verici olduğu aşikârdır. Bu doğrultuda, Antik Yunan mitolojisinin bilim denilen kavramı ortaya çıkarmasına pek de şaşmamalı. Fakat elbette yalnızca bu paragraf üzerinden böyle bir çıkarım yapılmasının çok da sağlıklı olmayacağını kabul ediyor ve bu yorumumun yalnızca bir spekülasyon niteliği taşıdığını söylemek istiyorum.\nAynı zamanda Ge (Γῆ) kelimesi Antik Yunan dilinde toprak anlamına gelmektedir. James Lovelock tarafından 1972 yılında önerilen ve günümüzde ekoloji camiasında oldukça geniş ölçekli bir yer bulan, kısaca “Yerkürenin tamamıyla bütün bir şekilde canlı bir organizma gibi davranması” diye tanımlayabileceğimiz Gaia hipotezinin kelime kökeni de böylece toprağa dayanmaktadır. Ge (Γῆ) ya da Gaia aynı zamanda Yunan mitolojisinde en eski ve en güçlü tanrıçalardan biridir ve bir nevi Yunan mitolojisindeki toprak-ana olarak anılmaktadır. Yunan mitolojisine göre Gaia yani toprak ana, mitolojinin en başında evrenin ilk varlığı olarak ortaya çıkmakta ve titanlar, insanlar ve hatta tanrılar olmak üzere tüm varlıkların annesi olarak kabul edilmektedir. Öyle ki Antik Yunan dünyasında, toprağın ve doğanın bereketini sağlamak amacıyla Gaia için birtakım ibadetler de gerçekleştirilmiştir. Bazı mitlerde ise toprak; deniz ve göklerden sonra yaratılmış ve bir nevi tanrı ile insanoğlu arasında bir köprü niteliği görmüş, insanoğlunu oluşturan temel etmen olarak anılmıştır. Öyle ki Altay Yaratılış Destanında toprak:\n\nYine bir günlerden bir gün, Tanrı Ülgen denize,\nBakarak duruyordu, şaşırdı birdenbire,\nBir Toprak parçası, sularda yüzüyordu,\nToprağın üzerinde, bir de kil duruyordu\nToprak üstündeki şey, dedi, nedir acaba,\nİnsanoğlu bu olsun, insana olsun baba\nGörünmeye başladı, insan gibi bir şekil,\nBirden insan olmuştu, toprak üstündeki kil,\nİnsanda toplanmıştı, her çeşitten yeterlik,\nBu ilk insanın ise, adı olmuştu erlik. (Ögel 1993: 435)\n\nşeklinde bahsedilmiştir.\nBu şiirden anlaşıldığı üzere, toprak Tanrı Ülgen ile ilk insan olan Erlik arasında bir köprü işlevi görmektedir. Altay Yaratılış Destanı’nda toprağın bu şekilde konumlandırılması, onun tüm insanların ham maddesi olarak kabul edilmesine neden olmuştur. Bu bağlamda, toprağa bir kez daha kutsallık atfedildiği görülmektedir.\nBu örneğe oldukça benzer bir biçimde, Semavi dinlerdeki yaratılış anlatılarında da toprağın kutsal bir köken taşıdığı görülür. İlk insan olan Âdem’in adı, İbranice’de “toprak” anlamına gelen adamah kelimesinden türemiştir. Yani, ilk insanın adı doğrudan toprağa işaret etmektedir. Benzer şekilde, Gılgamış Destanı’nda da insanların tanrılar tarafından kil aracılığıyla yaratıldığı ifade edilir. Mezopotamya ve yerli Amerikan mitolojilerinde de insanların toprak ya da kil ile yoğrularak yaratıldığına dair anlatılara sıklıkla rastlanır.\nBu inanış biçimleri öyle güçlü bir etkiye sahip olmuştur ki, insanın bilimsel adı olan Homo sapiens’teki “Homo” (human; insan) kelimesi ile, “canlı materyalin çeşitli fiziksel, kimyasal ve biyolojik süreçler sonucunda ayrışmasıyla oluşan koyu renkli organik toprak” anlamına gelen humus kelimesi etimolojik olarak aynı kökten türetilmiştir. Her iki kelime de Proto-Hint-Avrupa kökenli dhghem- (toprak) sözcük köküne dayanmaktadır. Bu etimolojik bağ, insan ve toprak arasındaki ilişkiyi sadece dilsel düzeyde değil, aynı zamanda kültürel ve düşünsel düzeyde de yansıtarak, insanın doğayla olan derin bağını vurgulamaktadır. İnsanın yaratılışında toprağın önemi Yunus Emre’nin eserlerinde de sıkça yer bulmuştur. Öyle ki Yunus Emre bir eserinde:\n\nBir avuç toprak, biraz da suyum ben,\nNeyimle övüneyim, işte buyum ben.\n\nDizeleriyle insanın toprak ve sudan oluştuğunu vurgulamanın yanı sıra, “Neyimle övüneyim, işte buyum ben.” kısmında ise bir alçakgönüllülük söz konusudur ki yazının ileri kısımlarında bu konuya özel olarak değinilmiştir.\nBu durumu bilimsel açıdan değerlendirdiğimizde, karasal habitatlarda yaşayan canlıların—ve dolayısıyla bu canlı gruplarından biri olan insanoğlunun—toprağa son derece bağlı olduğu açıkça görülmektedir. Bu bağlamda, edebi metinlerde ve mitolojik anlatılarda toprağa atfedilen kutsallığı, biyolojik bir gerçekliğe dayandırmak yanlış olmayacaktır. Nitekim karasal ekosistemlerdeki besin ağı, yaşamlarını toprakta sürdüren ve ototrof görevini üstlenen bitkilerle başlar. Bitkiler, güneş enerjisini kullanarak sentezledikleri besin maddelerinin ve yapı taşlarının büyük bir bölümünü topraktan elde ederler (bazı temel elementleri—örneğin hidrojen, oksijen ve karbon—toprağın yanı sıra doğrudan atmosferden de alabilirler). Öte yandan, bu besin maddeleri, organizmaların ölümünden sonra çürükçül canlılar tarafından ayrıştırılarak yeniden toprağa kazandırılır. Bu döngü göz önüne alındığında, toprak karasal yaşam için hem doğumun hem de ölümün temsilcisi hâline gelmektedir. Dolayısıyla, insanoğlu da dâhil olmak üzere tüm karasal canlılar açısından toprak, hayati öneme sahip bir unsurdur.\nToprak, edebi bağlamda yalnızca doğum ve yaratılışla değil, aynı zamanda ölümle de ilişkilendirilmiştir. Daha önce de değinildiği gibi, ölüm karasal canlıların yaşamsal işlevlerini yitirip, çeşitli biyolojik süreçler sonucunda moleküllerine ayrışarak toprağa karışması—yani toprağa geri dönmesi—anlamına gelir. Bu ayrışma süreci diğer canlılar için olduğu gibi insanlar için de geçerlidir. İnsanlarda ise bu süreç, ölülerin toprağa gömülmesi şeklinde gerçekleşir; ayrışma, gömülmenin ardından toprak altında devam eder. Bu yönüyle toprak, yaşamını yitirmiş insanlar için bir “son konaklama yeri” işlevi görür. Aynı zamanda, insanın geldiği yere—yani toprağa—yeniden dönmesi anlamını da taşır. Pek çok inanç sistemine göre ölüm, nihai bir son değil; aksine tanrıya ya da ilahi olana yeniden kavuşma olarak yorumlanır. Bu bağlamda toprak, yaratılışta tanrı ile insan arasında bir aracı rolü üstlendiği gibi, ölümün ardından da insanın tanrıya kavuşmasında bir köprü vazifesi görür. Toprağın bu yönü, çeşitli edebi metinlerde de yer bulmuştur. Nitekim Yunus Emre, toprağın ölümle olan ilişkisini şu dizelerinde açıkça dile getirir:\n\nCânum bu tene gireli nazarum yokdur altûna\nDüşdüm ayaklar altına topraklayın tozar oldum\n\n\n(Canım bu tene gireli değerli madenlere ilgim yoktur;\nAyaklar altına düştüm, toprak gibi tozuyorum.)\n\nBurada Yunus Emre, ölümü “toprak gibi tozar olmak” şeklinde tanımlar. Bu ifade, insanın ölümden sonra toprağa karışarak onun bir parçası haline gelmesini hem mecazi hem de fiziksel bir dönüşüm olarak yansıtır.\nTürkçe Sözlükte toz kelimesi ile töz kelimesi eş değer haldedir. Tanımı ise “Çok küçük ve hafif parçacıklara bölünmüş toprak, çok küçük parçacıklara bölünmüş olan herhangi bir madde, toz durumunda olan.” şeklinde yapılmıştır. Dolayısıyla Yunus Emre, ilgili dizelerinde, insanın öldükten sonra toprağa gömülmesi ile her bir zerresinin toprağa karışacağını vurgulamak istemiş olabilir.\nAynı zamanda Yunus Emre farklı bir beytinde ise topraktan:\n\nBirgün ola sensüz kalam\nKurda kuşa ögün olam\nÇürüyüben toprak olam\nÂh n’ideyin ’ömrüm seni (M-384/7)\n\n\n(Birgün olsun sensiz kalayım\nKurda kuşa öğün olayım\nÇürüyeyim toprak olayım\nAh ne yapayım ömrüm seni)\n\nŞeklinde bahsetmiştir.\nBu beyti yorumlamak gerekirse, “Şayet sensiz kalırsam, kurda kuşa yem olurum, çürüyüp toprak olurum” şeklinde bir yakarış söz konusudur. Burada “Kurda kuşa yem olmak” ve “Çürüyüp toprak olmak” dizelerindeki kasıt muhtemelen ölmektir. Hasılı, öldükten sonra toprağa geri dönüş inancı bu edebi eserde de olduğu gibi sıkça yer almaktadır.\nDaha önce de değindiğim gibi, toprak ile alçakgönüllülük arasında güçlü bir ilişki vardır. Öyle ki, İngilizcede “alçakgönüllülük” anlamına gelen humility kelimesi, Latince’de “toprak” anlamına gelen humus kelimesinden türemiştir. Bu durum, human (insan) ve homo (insanoğlu) gibi kelimelerle aynı kökten geliyor oluşuyla da dikkat çekicidir. Alçakgönüllülük, kelime anlamı itibarıyla “yükseklerde olmamak” ya da “yere yakın olmak” fikriyle ilişkilidir. Buradaki “yer”, büyük olasılıkla toprak anlamına gelir. Bu sembolik ilişkiyi tam olarak kavrayabilmek için, gerek Ural-Altay mitolojilerinde gerekse Semavi dinlerde yer alan toprak ve tanrı kavramlarını bilmek faydalı olacaktır. Birçok gelenekte gök, tanrısal olanla; yer ise insanla özdeşleştirilmiştir. Bu çerçevede, humility kelimesinin ima ettiği “yere yakınlık”, kişinin haddini bilmesi, kendi yerini tanıması ve tanrısal iddialarda bulunmaması anlamına gelir. Yani bu, varoluşta kendi sınırlarını kabullenmenin ve benliği törpülemenin dilsel bir ifadesidir. Öte yandan, toprağa dönmek —ölüm anında olduğu gibi— insanın nihai olarak egosunu terk etmesi, benlikten sıyrılmasıdır. Humility de bu anlamda bir tür egosuzluk, bir içsel arınma hâlidir. Tasavvuf geleneğinde de alçakgönüllülük, yere bakmak, yere kapanmak gibi imgelerle ifade edilir. Mevlânâ’nın “Toprak gibi ol” öğüdü, bu anlayışın güçlü bir sembolüdür.\nToprak kavramı, geçmiş dönem mitlerinde ve edebi eserlerinde olduğu gibi, modern dönem edebiyatında da önemli bir yer tutmaya devam etmiştir. Bu bağlamda, en bilinen örneklerden biri Aşık Veysel’in “Benim Sadık Yârim Kara Topraktır” adlı eseridir. Söz konusu eser, ilk olarak bir şiir olarak kaleme alınmış olup 11’li hece ölçüsüyle yazılmıştır. Halk şiiri geleneğinde yaygın olarak kullanılan 11, 8 veya 7’li hece ölçüsü, Aşık Veysel’in bu geleneğe olan bağlılığını yansıtmaktadır. Bu ölçülerin tercih edilme sebeplerinden biri, ahenkli yapıları sayesinde kolayca ezberlenebilir olmalarıdır. Zira halk şiiri geleneğinde şiirlerin genellikle sözlü biçimde aktarılması, ezberlenebilirliği önemli kılan temel etkenlerden biridir.\nAyrıca, kırsal bölgelerde bestelenip bağlama eşliğinde söylenen şiirlerde ritim unsuru büyük bir öneme sahiptir. Hece ölçüsü ise bu ritmi sağlayan temel yapı taşlarından biridir. Aşık Veysel, bir halk ozanı olması sebebiyle eserlerini çoğunlukla bağlama eşliğinde seslendirmiştir. Bu nedenle, “Benim Sadık Yârim Kara Topraktır” hem şiir hem de türkü formunda değerlendirilmektedir.\nEserin tam olarak ne zaman yazıldığı kesin olmamakla birlikte, 1940’lı yıllarda kaleme alındığı düşünülmektedir. Nitekim şiir, ilk kez 1948 yılında yayımlanan Deyişler adlı kitapta yer almış; bu da eserin bu tarihten önce yazıldığını göstermektedir.\nSözleri:\n\nBenim Sadık Yârim Kara Topraktır\n\n\nDost dost diye nicesine sarıldım\nBenim sadık yârim kara topraktır\nBeyhude dolandım, boşa yoruldum\nBenim sadık yârim kara topraktır\n\n\nNice güzellere bağlandım kaldım\nNe bir vefa gördüm ne fayda buldum\nHer türlü isteğim topraktan aldım\nBenim sadık yârim kara topraktır\n\n\nKoyun verdi, kuzu verdi, süt verdi\nYemek verdi, ekmek verdi, et verdi\nKazma ile döğmeyince kıt verdi\nBenim sadık yârim kara topraktır\n\n\nBütün kusurumu toprak gizliyor\nMerhem çalıp yaralarımı sızlıyor\nKolun açmış yollarımı gözlüyor\nBenim sadık yârim kara topraktır\n\n\nGüzel bu sözleri eğri büğrü etme\nBunda karar kıl, başka türlü gitme\nHer kim ki olursa bu sırra yetme\nBenim sadık yârim kara topraktır\n\nBurada Aşık Veysel’in vermek istediği en temel mesaj toprağın hem bir başlangıç hem de bir son olduğu düşüncesidir. Öyle ki:\nToprak Doğurur: “Koyun verdi, kuzu verdi, süt verdi…”\nToprak Doyurur: “Yemek verdi, ekmek verdi…”\nToprak Gizler ve Saklar: “Bütün kusurumu toprak gizliyor…”\nToprak Nihayetinde Sığınılan Yerdir: “Benim sadık yârim kara topraktır.”\nToprak Bir Sondur: “Kolun açmış yollarımı gözlüyor.”\nBu doğrultuda toprak, yalnızca fiziksel bir madde olarak değil; yoldaşlık eden, annelik yapan, besleyen ve bağışlayan bir figür olarak ele alınmıştır. Bu yaklaşım, özellikle kırsal kesimde yaşayan insanların toprakla kurduğu derin ve iç içe geçmiş ilişkiyi başarılı bir biçimde yansıtır. Bunun yanı sıra, şiirde geçen “Kazma ile döğmeyince kıt verdi” mısrası, toprağın bu cömertliğini karşılıksız yapmadığını, emeğe dayalı bir ilişki kurduğunu ifade eder. Bu durum yalnızca halk arasında yaygın olan “emeksiz yemek olmaz” atasözüyle değil, aynı zamanda İslam’daki tevekkül anlayışıyla da paralellik gösterir. Nitekim “Önce deveni bağla, sonra tevekkül et” (Tirmizî, Sıfatü’l-Kıyâme, 60) hadisi, kişinin önce çabasını göstermesi gerektiğini, ardından teslimiyetin anlam kazandığını vurgular. Her ne kadar spekülatif olsa da “Toprak Ana” kavramı gibi verimlilik ve bereketle ilişkilendirilen tanrıça figürlerinden doğan “emeksiz yemek olmaz” anlayışının, zamanla gelişen inanışlarla birlikte modern Tanrı kavramına da uygulanması, tevekkül düşüncesinin kökenine dair ilginç bir yorum sunabilir.\nİnanç, insanın tarih sahnesine çıktığı ilk anlardan itibaren, evrimsel psikolojik süreçler içerisinde adeta zaruri bir ihtiyaç halini almıştır. Bu durumun birkaç tartışmalı nedeni bulunmaktadır. Bunlardan ilki; diğer hayvanlara kıyasla daha zeki olan insanın, o dönemin koşullarında anlam veremediği doğa olaylarına karşı bir açıklama arayışı içerisinde olması ve bu doğrultuda, olayları anlamlandırmak adına zihinsel kısa yollar ya da simgesel anlamlar geliştirmiş olmasıdır. İkinci neden ise; sosyal yaşam içinde, bireyin psikolojik olarak rahatlamasını ve kendini güvende hissetmesini sağlayan bir tanrıya veya tanrıçaya inanma eğilimidir—yani, her koşulda insanı koruyup gözeten yüce bir varlığın varlığına duyulan inanç. Bu düşünme biçimi, günümüzde de pek çok toplum tarafından sürdürülmekte olup, insanın inanma ihtiyacına dair önemli bir kanıt olarak değerlendirilebilir. Buna ek olarak, inançsız bireylerden oluşan topluluklar arasında da bazı alternatif inanç sistemlerine (örneğin fal, astroloji, karma ya da belirli sayılara anlam yükleme gibi) yönelimin oldukça yaygın olması, bu ihtiyacın modern yansımalarından biri olarak gösterilebilir. Aşık Veysel’in “Benim sadık yârim kara topraktır” mısrasında, “İnsanın sosyal yaşam içinde, bireyin psikolojik olarak rahatlamasını ve kendini güvende hissetmesini sağlayan bir tanrıya veya tanrıçaya inanma eğilimi” arasında bir analoji kurmak mümkündür. Şiirinde toprak, ne olursa olsun Aşık Veysel’in yanında olan ve ona destek veren bir figür olarak tasvir edilmiştir. Bu da daha önce bahsettiğim gibi, insanın inanç geliştirme gereksinimlerinden biri olarak karşımıza çıkar. Bu bakımdan, toprak, unutulmuş bir tanrı olmasına rağmen, tanrı ya da tanrıça sıfatlarını henüz kaybetmiş değildir.\nSon olarak, toprak kavramını, son derece değerli bulduğum Alevi-Bektaşi felsefesi bağlamında değerlendirmek isterim. Alevi-Bektaşi öğretisinde doğa kutsaldır, çünkü Tanrı (Hak) doğada, taşta, ağaçta, suda ve özellikle toprakta tecelli eder. Bu anlayışa göre toprak yalnızca bir madde değil, Tanrı’nın bir yansımasıdır. Aşık Veysel’in şiirinde toprak bir yâr gibi konuşulur; ancak bu yâr, cansız değildir, uzak değildir, vefasız hiç değildir. Bu, Alevi-Bektaşi düşüncesindeki “Enel Hak” (Ben Hakk’ım) ilkesinin ve doğada Tanrı’yı görme anlayışının bir yansımasıdır. Toprak burada mecaz değil, gerçek bir varlık, bir yoldaş, hatta bir mürşit (öğretmen) gibidir.\nAlevi geleneğinde doğurganlık, besleyicilik ve bağışlayıcılık gibi nitelikler dişil enerjiyi temsil eder. Bu bağlamda “Toprak Ana” hayat veren (Ana), acıyı saklayan (Sabırlı) ve herkese eşit davranan (Adaletli) bir figürdür. Aşık Veysel’in toprağı bu şekilde betimlemesi, aslında Toprak Ana’ya bir deyiş söylediğini düşündürebilir. Örneğin:\n• “Koyun verdi, kuzu verdi, süt verdi…”\n• “Yemek verdi, ekmek verdi…”\nBu noktada Veysel’in şiiri, bir cem ayininde okunan nefesler gibi, doğayı kutsayan bir dua niteliği kazanır. “Benim sadık yârim kara topraktır” mısrası, Alevi felsefesinde nefsin eğitilmesi ve benliğin toprağa dönüşerek yok olması düşüncesiyle birebir örtüşür. Veysel’in bu satırı, bir Alevi dervişinin “benliğini toprağa vererek Hakk’a ulaşma” arzusunu yansıtır gibidir.\nBu anlayışa göre:\n• İnsan toprağa dönmelidir çünkü kibir, ego, mal-mülk gelip geçicidir.\n• Toprak ise sabit, sessiz ve bilgedir.\n• Dolayısıyla “sadık yâr” dünya değil, topraktır — çünkü o insanın hem özüdür hem de varacağı yerdir.\nAlevilikte ölüm yoktur, dönüş vardır: İnsan toprağa döner, doğa döner, evren döner. Bu şiirde de bu döngü çok güçlüdür. Bu yönüyle şiir hem bir aşkla yazılmış deyiş hem de bir doğayla barışmış dervişin hikmeti gibi okunabilir.\nPir Sultan Abdal, bir eserinde topraktan (turâb) şöyle bahsetmiştir:\n\nPîr Sultan’ım, eydür okur yazarım\nTurâb olup ayaklarda tozarım\nEzelden içmişim, sermest gezerim\nPîrden içilmeyen doluyu neylersin?\n\nBu dizelerde toprağın yerde olması ve çiğnenmesi, tevazuyu simgeler. Bu bağlamda, mısralar, Alevi-Bektaşi felsefesinde toprağın alçakgönüllülüğünü ve konumunun derin anlamını vurgular niteliktedir.\n\n\n“Kara Toprak” eseri, başta Aşık Veysel (Veysel Satıroğlu) olmak üzere birçok sanatçı tarafından farklı tarzlarda yorumlanmıştır. Her bir yorum, eserin ruhunu farklı bir açıdan yansıtır. Benim favorim, şüphesiz Aşık Veysel’in 1969 yılında yaptığı canlı performanstır. Bununla birlikte, farklı müzikal yaklaşımlarla seslendirilen birçok değerli versiyon da mevcuttur.\nAşağıda, bu eserin öne çıkan bazı yorumlarını ve önerdiğim versiyonları bulabilirsiniz:\nAşık Veysel – Kara Toprak (Canlı Performans, 1969)\nEserin otantik ve en dokunaklı versiyonlarından biri.\nFazıl Say – Kara Toprak (Piyano Yorumu)\nKlasik batı müziği ile Türk halk ezgilerini birleştiren çağdaş ve etkileyici bir yorum.\nHaluk Levent & Ziliia Shumilina – Kara Toprak (Folk-Rock Yorumu)\nBlues etkili folk-rock tarzında, modern dokunuşlar içeren güçlü bir performans.\n\n\n\nÖzcan, H. (2001). BEKTÂŞÎ ÂDÂB VE ERKÂNI. Türk Kültürü ve Hacı Bektaş Veli Araştırma Dergisi, (19).\nWall, D. H. (Ed.). (2012). Soil ecology and ecosystem services. Oxford University Press. https://doi.org/10.1093/acprof:oso/9780199575923.001.0001\nAlbayrak, K. (2019). Yunus Emre Divanı’nda toprak unsurunun Türk mitolojisi açısından değerlendirilmesi / Evaluation of soil concept in the diwan of Yunus Emre in terms of Turkish mythology (Yüksek lisans tezi, Bolu Abant İzzet Baysal Üniversitesi, Sosyal Bilimler Enstitüsü). Bolu Abant İzzet Baysal Üniversitesi.,\nYıldırım, A. (2023). Âşık Veysel’in “Kara Toprak” şiirini aksiyolojik yönden inceleme. RumeliDE Dil ve Edebiyat Araştırmaları Dergisi, (36), 533–540. https://doi.org/10.29000/rumelide.1369101\nBal, S. (2024). Türkiye Türkçesi ağızlarında toprak kavramı ve kavram alanı / Soil concept and its conceptual field in Turkish dialects (Doktora tezi, Sakarya Üniversitesi, Sosyal Bilimler Enstitüsü). Sakarya Üniversitesi."
  },
  {
    "objectID": "posts/MitolojikToprak/index.html#unutulmuş-bir-tanrı-benim-sadık-yarim-kara-topraktır",
    "href": "posts/MitolojikToprak/index.html#unutulmuş-bir-tanrı-benim-sadık-yarim-kara-topraktır",
    "title": "Unutulmuş bir tanrı: Benim sadık yarim kara topraktır",
    "section": "",
    "text": "Bu yazıda alışılagelmişin dışına çıkarak, toprak kavramını mitolojik, edebi ve dil bilimsel olarak ele alacağım. Bilindiği üzere toprak, Jeoloji, Biyoloji, Ekoloji, Botanik ve Pedoloji gibi pek çok bilim dalının ilgi alanına giren ve farklı bakış açılarıyla farklı tanımlara bürünen bir kavramdır. Türk Dil Kurumu, toprağı “Yer kabuğunun, toz durumuna gelmiş türlü kütle kırıntılarıyla, çürümüş organik cisimlerden oluşan ve canlılara yaşama ortamı sağlayan yüzey bölümü; kara, yer, hâk, türap” şeklinde tanımlamaktadır. Şahsi olarak toprak kavramı ile biyolojik açıdan ilgilenmem hasebiyle de ilgili tanımın pek de fena olmadığı kanaatindeyim. Lâkin bu tanımı daha isabetli bir hale getirebilmek amacıyla biraz daha genişletmek gerekirse, toprağı “Mineraller, organik materyaller, canlı organizmalar, atmosfer ve suyun birleşimi ile meydana gelen ve tüm bu kavramların bütüncül olarak bir araya gelerek oluşturduğu bir ekosistem” şeklinde tanımlamak daha tutarlı olacaktır. İki tanım arasındaki fark, TDK’nin tanımına göre toprağın “canlılara yaşama ortamı sağlayan yüzey bölümü” olması hasebiyle ekosistemden ziyade bir habitat şeklinde tanımlanmasıdır. Oysaki toprak kavramı, cansız kısmın yanı sıra canlıları da içerisine alan bir ekosistemi temsil etmektedir.\nHer ne kadar ben toprağa bilimsel bir perspektiften yaklaşsam da toprağın sosyolojik açıdan da son derece önemli bir yere sahip olduğu gerçeği yadsınamaz bir durumdur. Pek çok farklı mitolojide kutsal bir kavram olarak, hatta çoğu zaman her şeyin başlangıcını sağlayan bir yapıtaşı olarak anılması; bunun yanı sıra destan, masal, ağıt gibi edebi eserlerde yer bulması ve bazı kültürlerde tanrı ya da tanrıça rolüne bürünmesi, bu durumu açıkça kanıtlar niteliktedir.\nToprak, her ne kadar ilgilenilen bilim dalına bağlı olarak farklı niteliklerle tanımlansa da tarih boyunca insanlar için yalnızca biyofiziksel değil; aynı zamanda sosyal, siyasal, ekonomik ve kültürel koşullara göre şekillenmiş çok katmanlı bir anlam alanına sahip olmuştur. Nitekim hemen her kültürde toprak, varoluşun başlangıcını temsil eden bir unsur olarak kabul edilmiştir.\nÖyle ki Antik Yunan’da toprak şöyle anlatılır:\n\nEvren yaratılmadan önce, başlangıçta Kaos denilen bir boşluk vardı. Kaos’tan Gaia, yani toprak meydana geldi. Gaia kendi kendine, kocasız olarak Pontus’u (deniz) ve Uranüs’ü (gök) meydana getirdi. Bundan sonra da Gaia, Eros’un etkisiyle kendinden olma Uranüs ve Pontus ile birleşmiş ve Pontus ile Gaia’nın birleşmesinden Nereus, Thaumas, Phorkys ve Keto doğmuştur. (Aça 2018: 4)\n\nBu paragrafın beni oldukça etkilediğini söylemeden geçemeyeceğim. Zira şahsi bilgilerimle bu paragraf hakkında yorum yapmam gerekirse, metinde yerkürenin toprak katmanı olarak bahsedilen Gaia kavramının açıkça olmasa bile büyük patlama benzeri bir olay aracılığıyla meydana geldiğinin iddia edildiğini anlamaktayım. İnsanların o dönemki konumunu düşündüğümde, yalnızca akıl yoluyla böyle bir noktaya varılmasının çokça heyecan verici olduğu aşikârdır. Bu doğrultuda, Antik Yunan mitolojisinin bilim denilen kavramı ortaya çıkarmasına pek de şaşmamalı. Fakat elbette yalnızca bu paragraf üzerinden böyle bir çıkarım yapılmasının çok da sağlıklı olmayacağını kabul ediyor ve bu yorumumun yalnızca bir spekülasyon niteliği taşıdığını söylemek istiyorum.\nAynı zamanda Ge (Γῆ) kelimesi Antik Yunan dilinde toprak anlamına gelmektedir. James Lovelock tarafından 1972 yılında önerilen ve günümüzde ekoloji camiasında oldukça geniş ölçekli bir yer bulan, kısaca “Yerkürenin tamamıyla bütün bir şekilde canlı bir organizma gibi davranması” diye tanımlayabileceğimiz Gaia hipotezinin kelime kökeni de böylece toprağa dayanmaktadır. Ge (Γῆ) ya da Gaia aynı zamanda Yunan mitolojisinde en eski ve en güçlü tanrıçalardan biridir ve bir nevi Yunan mitolojisindeki toprak-ana olarak anılmaktadır. Yunan mitolojisine göre Gaia yani toprak ana, mitolojinin en başında evrenin ilk varlığı olarak ortaya çıkmakta ve titanlar, insanlar ve hatta tanrılar olmak üzere tüm varlıkların annesi olarak kabul edilmektedir. Öyle ki Antik Yunan dünyasında, toprağın ve doğanın bereketini sağlamak amacıyla Gaia için birtakım ibadetler de gerçekleştirilmiştir. Bazı mitlerde ise toprak; deniz ve göklerden sonra yaratılmış ve bir nevi tanrı ile insanoğlu arasında bir köprü niteliği görmüş, insanoğlunu oluşturan temel etmen olarak anılmıştır. Öyle ki Altay Yaratılış Destanında toprak:\n\nYine bir günlerden bir gün, Tanrı Ülgen denize,\nBakarak duruyordu, şaşırdı birdenbire,\nBir Toprak parçası, sularda yüzüyordu,\nToprağın üzerinde, bir de kil duruyordu\nToprak üstündeki şey, dedi, nedir acaba,\nİnsanoğlu bu olsun, insana olsun baba\nGörünmeye başladı, insan gibi bir şekil,\nBirden insan olmuştu, toprak üstündeki kil,\nİnsanda toplanmıştı, her çeşitten yeterlik,\nBu ilk insanın ise, adı olmuştu erlik. (Ögel 1993: 435)\n\nşeklinde bahsedilmiştir.\nBu şiirden anlaşıldığı üzere, toprak Tanrı Ülgen ile ilk insan olan Erlik arasında bir köprü işlevi görmektedir. Altay Yaratılış Destanı’nda toprağın bu şekilde konumlandırılması, onun tüm insanların ham maddesi olarak kabul edilmesine neden olmuştur. Bu bağlamda, toprağa bir kez daha kutsallık atfedildiği görülmektedir.\nBu örneğe oldukça benzer bir biçimde, Semavi dinlerdeki yaratılış anlatılarında da toprağın kutsal bir köken taşıdığı görülür. İlk insan olan Âdem’in adı, İbranice’de “toprak” anlamına gelen adamah kelimesinden türemiştir. Yani, ilk insanın adı doğrudan toprağa işaret etmektedir. Benzer şekilde, Gılgamış Destanı’nda da insanların tanrılar tarafından kil aracılığıyla yaratıldığı ifade edilir. Mezopotamya ve yerli Amerikan mitolojilerinde de insanların toprak ya da kil ile yoğrularak yaratıldığına dair anlatılara sıklıkla rastlanır.\nBu inanış biçimleri öyle güçlü bir etkiye sahip olmuştur ki, insanın bilimsel adı olan Homo sapiens’teki “Homo” (human; insan) kelimesi ile, “canlı materyalin çeşitli fiziksel, kimyasal ve biyolojik süreçler sonucunda ayrışmasıyla oluşan koyu renkli organik toprak” anlamına gelen humus kelimesi etimolojik olarak aynı kökten türetilmiştir. Her iki kelime de Proto-Hint-Avrupa kökenli dhghem- (toprak) sözcük köküne dayanmaktadır. Bu etimolojik bağ, insan ve toprak arasındaki ilişkiyi sadece dilsel düzeyde değil, aynı zamanda kültürel ve düşünsel düzeyde de yansıtarak, insanın doğayla olan derin bağını vurgulamaktadır. İnsanın yaratılışında toprağın önemi Yunus Emre’nin eserlerinde de sıkça yer bulmuştur. Öyle ki Yunus Emre bir eserinde:\n\nBir avuç toprak, biraz da suyum ben,\nNeyimle övüneyim, işte buyum ben.\n\nDizeleriyle insanın toprak ve sudan oluştuğunu vurgulamanın yanı sıra, “Neyimle övüneyim, işte buyum ben.” kısmında ise bir alçakgönüllülük söz konusudur ki yazının ileri kısımlarında bu konuya özel olarak değinilmiştir.\nBu durumu bilimsel açıdan değerlendirdiğimizde, karasal habitatlarda yaşayan canlıların—ve dolayısıyla bu canlı gruplarından biri olan insanoğlunun—toprağa son derece bağlı olduğu açıkça görülmektedir. Bu bağlamda, edebi metinlerde ve mitolojik anlatılarda toprağa atfedilen kutsallığı, biyolojik bir gerçekliğe dayandırmak yanlış olmayacaktır. Nitekim karasal ekosistemlerdeki besin ağı, yaşamlarını toprakta sürdüren ve ototrof görevini üstlenen bitkilerle başlar. Bitkiler, güneş enerjisini kullanarak sentezledikleri besin maddelerinin ve yapı taşlarının büyük bir bölümünü topraktan elde ederler (bazı temel elementleri—örneğin hidrojen, oksijen ve karbon—toprağın yanı sıra doğrudan atmosferden de alabilirler). Öte yandan, bu besin maddeleri, organizmaların ölümünden sonra çürükçül canlılar tarafından ayrıştırılarak yeniden toprağa kazandırılır. Bu döngü göz önüne alındığında, toprak karasal yaşam için hem doğumun hem de ölümün temsilcisi hâline gelmektedir. Dolayısıyla, insanoğlu da dâhil olmak üzere tüm karasal canlılar açısından toprak, hayati öneme sahip bir unsurdur.\nToprak, edebi bağlamda yalnızca doğum ve yaratılışla değil, aynı zamanda ölümle de ilişkilendirilmiştir. Daha önce de değinildiği gibi, ölüm karasal canlıların yaşamsal işlevlerini yitirip, çeşitli biyolojik süreçler sonucunda moleküllerine ayrışarak toprağa karışması—yani toprağa geri dönmesi—anlamına gelir. Bu ayrışma süreci diğer canlılar için olduğu gibi insanlar için de geçerlidir. İnsanlarda ise bu süreç, ölülerin toprağa gömülmesi şeklinde gerçekleşir; ayrışma, gömülmenin ardından toprak altında devam eder. Bu yönüyle toprak, yaşamını yitirmiş insanlar için bir “son konaklama yeri” işlevi görür. Aynı zamanda, insanın geldiği yere—yani toprağa—yeniden dönmesi anlamını da taşır. Pek çok inanç sistemine göre ölüm, nihai bir son değil; aksine tanrıya ya da ilahi olana yeniden kavuşma olarak yorumlanır. Bu bağlamda toprak, yaratılışta tanrı ile insan arasında bir aracı rolü üstlendiği gibi, ölümün ardından da insanın tanrıya kavuşmasında bir köprü vazifesi görür. Toprağın bu yönü, çeşitli edebi metinlerde de yer bulmuştur. Nitekim Yunus Emre, toprağın ölümle olan ilişkisini şu dizelerinde açıkça dile getirir:\n\nCânum bu tene gireli nazarum yokdur altûna\nDüşdüm ayaklar altına topraklayın tozar oldum\n\n\n(Canım bu tene gireli değerli madenlere ilgim yoktur;\nAyaklar altına düştüm, toprak gibi tozuyorum.)\n\nBurada Yunus Emre, ölümü “toprak gibi tozar olmak” şeklinde tanımlar. Bu ifade, insanın ölümden sonra toprağa karışarak onun bir parçası haline gelmesini hem mecazi hem de fiziksel bir dönüşüm olarak yansıtır.\nTürkçe Sözlükte toz kelimesi ile töz kelimesi eş değer haldedir. Tanımı ise “Çok küçük ve hafif parçacıklara bölünmüş toprak, çok küçük parçacıklara bölünmüş olan herhangi bir madde, toz durumunda olan.” şeklinde yapılmıştır. Dolayısıyla Yunus Emre, ilgili dizelerinde, insanın öldükten sonra toprağa gömülmesi ile her bir zerresinin toprağa karışacağını vurgulamak istemiş olabilir.\nAynı zamanda Yunus Emre farklı bir beytinde ise topraktan:\n\nBirgün ola sensüz kalam\nKurda kuşa ögün olam\nÇürüyüben toprak olam\nÂh n’ideyin ’ömrüm seni (M-384/7)\n\n\n(Birgün olsun sensiz kalayım\nKurda kuşa öğün olayım\nÇürüyeyim toprak olayım\nAh ne yapayım ömrüm seni)\n\nŞeklinde bahsetmiştir.\nBu beyti yorumlamak gerekirse, “Şayet sensiz kalırsam, kurda kuşa yem olurum, çürüyüp toprak olurum” şeklinde bir yakarış söz konusudur. Burada “Kurda kuşa yem olmak” ve “Çürüyüp toprak olmak” dizelerindeki kasıt muhtemelen ölmektir. Hasılı, öldükten sonra toprağa geri dönüş inancı bu edebi eserde de olduğu gibi sıkça yer almaktadır.\nDaha önce de değindiğim gibi, toprak ile alçakgönüllülük arasında güçlü bir ilişki vardır. Öyle ki, İngilizcede “alçakgönüllülük” anlamına gelen humility kelimesi, Latince’de “toprak” anlamına gelen humus kelimesinden türemiştir. Bu durum, human (insan) ve homo (insanoğlu) gibi kelimelerle aynı kökten geliyor oluşuyla da dikkat çekicidir. Alçakgönüllülük, kelime anlamı itibarıyla “yükseklerde olmamak” ya da “yere yakın olmak” fikriyle ilişkilidir. Buradaki “yer”, büyük olasılıkla toprak anlamına gelir. Bu sembolik ilişkiyi tam olarak kavrayabilmek için, gerek Ural-Altay mitolojilerinde gerekse Semavi dinlerde yer alan toprak ve tanrı kavramlarını bilmek faydalı olacaktır. Birçok gelenekte gök, tanrısal olanla; yer ise insanla özdeşleştirilmiştir. Bu çerçevede, humility kelimesinin ima ettiği “yere yakınlık”, kişinin haddini bilmesi, kendi yerini tanıması ve tanrısal iddialarda bulunmaması anlamına gelir. Yani bu, varoluşta kendi sınırlarını kabullenmenin ve benliği törpülemenin dilsel bir ifadesidir. Öte yandan, toprağa dönmek —ölüm anında olduğu gibi— insanın nihai olarak egosunu terk etmesi, benlikten sıyrılmasıdır. Humility de bu anlamda bir tür egosuzluk, bir içsel arınma hâlidir. Tasavvuf geleneğinde de alçakgönüllülük, yere bakmak, yere kapanmak gibi imgelerle ifade edilir. Mevlânâ’nın “Toprak gibi ol” öğüdü, bu anlayışın güçlü bir sembolüdür.\nToprak kavramı, geçmiş dönem mitlerinde ve edebi eserlerinde olduğu gibi, modern dönem edebiyatında da önemli bir yer tutmaya devam etmiştir. Bu bağlamda, en bilinen örneklerden biri Aşık Veysel’in “Benim Sadık Yârim Kara Topraktır” adlı eseridir. Söz konusu eser, ilk olarak bir şiir olarak kaleme alınmış olup 11’li hece ölçüsüyle yazılmıştır. Halk şiiri geleneğinde yaygın olarak kullanılan 11, 8 veya 7’li hece ölçüsü, Aşık Veysel’in bu geleneğe olan bağlılığını yansıtmaktadır. Bu ölçülerin tercih edilme sebeplerinden biri, ahenkli yapıları sayesinde kolayca ezberlenebilir olmalarıdır. Zira halk şiiri geleneğinde şiirlerin genellikle sözlü biçimde aktarılması, ezberlenebilirliği önemli kılan temel etkenlerden biridir.\nAyrıca, kırsal bölgelerde bestelenip bağlama eşliğinde söylenen şiirlerde ritim unsuru büyük bir öneme sahiptir. Hece ölçüsü ise bu ritmi sağlayan temel yapı taşlarından biridir. Aşık Veysel, bir halk ozanı olması sebebiyle eserlerini çoğunlukla bağlama eşliğinde seslendirmiştir. Bu nedenle, “Benim Sadık Yârim Kara Topraktır” hem şiir hem de türkü formunda değerlendirilmektedir.\nEserin tam olarak ne zaman yazıldığı kesin olmamakla birlikte, 1940’lı yıllarda kaleme alındığı düşünülmektedir. Nitekim şiir, ilk kez 1948 yılında yayımlanan Deyişler adlı kitapta yer almış; bu da eserin bu tarihten önce yazıldığını göstermektedir.\nSözleri:\n\nBenim Sadık Yârim Kara Topraktır\n\n\nDost dost diye nicesine sarıldım\nBenim sadık yârim kara topraktır\nBeyhude dolandım, boşa yoruldum\nBenim sadık yârim kara topraktır\n\n\nNice güzellere bağlandım kaldım\nNe bir vefa gördüm ne fayda buldum\nHer türlü isteğim topraktan aldım\nBenim sadık yârim kara topraktır\n\n\nKoyun verdi, kuzu verdi, süt verdi\nYemek verdi, ekmek verdi, et verdi\nKazma ile döğmeyince kıt verdi\nBenim sadık yârim kara topraktır\n\n\nBütün kusurumu toprak gizliyor\nMerhem çalıp yaralarımı sızlıyor\nKolun açmış yollarımı gözlüyor\nBenim sadık yârim kara topraktır\n\n\nGüzel bu sözleri eğri büğrü etme\nBunda karar kıl, başka türlü gitme\nHer kim ki olursa bu sırra yetme\nBenim sadık yârim kara topraktır\n\nBurada Aşık Veysel’in vermek istediği en temel mesaj toprağın hem bir başlangıç hem de bir son olduğu düşüncesidir. Öyle ki:\nToprak Doğurur: “Koyun verdi, kuzu verdi, süt verdi…”\nToprak Doyurur: “Yemek verdi, ekmek verdi…”\nToprak Gizler ve Saklar: “Bütün kusurumu toprak gizliyor…”\nToprak Nihayetinde Sığınılan Yerdir: “Benim sadık yârim kara topraktır.”\nToprak Bir Sondur: “Kolun açmış yollarımı gözlüyor.”\nBu doğrultuda toprak, yalnızca fiziksel bir madde olarak değil; yoldaşlık eden, annelik yapan, besleyen ve bağışlayan bir figür olarak ele alınmıştır. Bu yaklaşım, özellikle kırsal kesimde yaşayan insanların toprakla kurduğu derin ve iç içe geçmiş ilişkiyi başarılı bir biçimde yansıtır. Bunun yanı sıra, şiirde geçen “Kazma ile döğmeyince kıt verdi” mısrası, toprağın bu cömertliğini karşılıksız yapmadığını, emeğe dayalı bir ilişki kurduğunu ifade eder. Bu durum yalnızca halk arasında yaygın olan “emeksiz yemek olmaz” atasözüyle değil, aynı zamanda İslam’daki tevekkül anlayışıyla da paralellik gösterir. Nitekim “Önce deveni bağla, sonra tevekkül et” (Tirmizî, Sıfatü’l-Kıyâme, 60) hadisi, kişinin önce çabasını göstermesi gerektiğini, ardından teslimiyetin anlam kazandığını vurgular. Her ne kadar spekülatif olsa da “Toprak Ana” kavramı gibi verimlilik ve bereketle ilişkilendirilen tanrıça figürlerinden doğan “emeksiz yemek olmaz” anlayışının, zamanla gelişen inanışlarla birlikte modern Tanrı kavramına da uygulanması, tevekkül düşüncesinin kökenine dair ilginç bir yorum sunabilir.\nİnanç, insanın tarih sahnesine çıktığı ilk anlardan itibaren, evrimsel psikolojik süreçler içerisinde adeta zaruri bir ihtiyaç halini almıştır. Bu durumun birkaç tartışmalı nedeni bulunmaktadır. Bunlardan ilki; diğer hayvanlara kıyasla daha zeki olan insanın, o dönemin koşullarında anlam veremediği doğa olaylarına karşı bir açıklama arayışı içerisinde olması ve bu doğrultuda, olayları anlamlandırmak adına zihinsel kısa yollar ya da simgesel anlamlar geliştirmiş olmasıdır. İkinci neden ise; sosyal yaşam içinde, bireyin psikolojik olarak rahatlamasını ve kendini güvende hissetmesini sağlayan bir tanrıya veya tanrıçaya inanma eğilimidir—yani, her koşulda insanı koruyup gözeten yüce bir varlığın varlığına duyulan inanç. Bu düşünme biçimi, günümüzde de pek çok toplum tarafından sürdürülmekte olup, insanın inanma ihtiyacına dair önemli bir kanıt olarak değerlendirilebilir. Buna ek olarak, inançsız bireylerden oluşan topluluklar arasında da bazı alternatif inanç sistemlerine (örneğin fal, astroloji, karma ya da belirli sayılara anlam yükleme gibi) yönelimin oldukça yaygın olması, bu ihtiyacın modern yansımalarından biri olarak gösterilebilir. Aşık Veysel’in “Benim sadık yârim kara topraktır” mısrasında, “İnsanın sosyal yaşam içinde, bireyin psikolojik olarak rahatlamasını ve kendini güvende hissetmesini sağlayan bir tanrıya veya tanrıçaya inanma eğilimi” arasında bir analoji kurmak mümkündür. Şiirinde toprak, ne olursa olsun Aşık Veysel’in yanında olan ve ona destek veren bir figür olarak tasvir edilmiştir. Bu da daha önce bahsettiğim gibi, insanın inanç geliştirme gereksinimlerinden biri olarak karşımıza çıkar. Bu bakımdan, toprak, unutulmuş bir tanrı olmasına rağmen, tanrı ya da tanrıça sıfatlarını henüz kaybetmiş değildir.\nSon olarak, toprak kavramını, son derece değerli bulduğum Alevi-Bektaşi felsefesi bağlamında değerlendirmek isterim. Alevi-Bektaşi öğretisinde doğa kutsaldır, çünkü Tanrı (Hak) doğada, taşta, ağaçta, suda ve özellikle toprakta tecelli eder. Bu anlayışa göre toprak yalnızca bir madde değil, Tanrı’nın bir yansımasıdır. Aşık Veysel’in şiirinde toprak bir yâr gibi konuşulur; ancak bu yâr, cansız değildir, uzak değildir, vefasız hiç değildir. Bu, Alevi-Bektaşi düşüncesindeki “Enel Hak” (Ben Hakk’ım) ilkesinin ve doğada Tanrı’yı görme anlayışının bir yansımasıdır. Toprak burada mecaz değil, gerçek bir varlık, bir yoldaş, hatta bir mürşit (öğretmen) gibidir.\nAlevi geleneğinde doğurganlık, besleyicilik ve bağışlayıcılık gibi nitelikler dişil enerjiyi temsil eder. Bu bağlamda “Toprak Ana” hayat veren (Ana), acıyı saklayan (Sabırlı) ve herkese eşit davranan (Adaletli) bir figürdür. Aşık Veysel’in toprağı bu şekilde betimlemesi, aslında Toprak Ana’ya bir deyiş söylediğini düşündürebilir. Örneğin:\n• “Koyun verdi, kuzu verdi, süt verdi…”\n• “Yemek verdi, ekmek verdi…”\nBu noktada Veysel’in şiiri, bir cem ayininde okunan nefesler gibi, doğayı kutsayan bir dua niteliği kazanır. “Benim sadık yârim kara topraktır” mısrası, Alevi felsefesinde nefsin eğitilmesi ve benliğin toprağa dönüşerek yok olması düşüncesiyle birebir örtüşür. Veysel’in bu satırı, bir Alevi dervişinin “benliğini toprağa vererek Hakk’a ulaşma” arzusunu yansıtır gibidir.\nBu anlayışa göre:\n• İnsan toprağa dönmelidir çünkü kibir, ego, mal-mülk gelip geçicidir.\n• Toprak ise sabit, sessiz ve bilgedir.\n• Dolayısıyla “sadık yâr” dünya değil, topraktır — çünkü o insanın hem özüdür hem de varacağı yerdir.\nAlevilikte ölüm yoktur, dönüş vardır: İnsan toprağa döner, doğa döner, evren döner. Bu şiirde de bu döngü çok güçlüdür. Bu yönüyle şiir hem bir aşkla yazılmış deyiş hem de bir doğayla barışmış dervişin hikmeti gibi okunabilir.\nPir Sultan Abdal, bir eserinde topraktan (turâb) şöyle bahsetmiştir:\n\nPîr Sultan’ım, eydür okur yazarım\nTurâb olup ayaklarda tozarım\nEzelden içmişim, sermest gezerim\nPîrden içilmeyen doluyu neylersin?\n\nBu dizelerde toprağın yerde olması ve çiğnenmesi, tevazuyu simgeler. Bu bağlamda, mısralar, Alevi-Bektaşi felsefesinde toprağın alçakgönüllülüğünü ve konumunun derin anlamını vurgular niteliktedir.\n\n\n“Kara Toprak” eseri, başta Aşık Veysel (Veysel Satıroğlu) olmak üzere birçok sanatçı tarafından farklı tarzlarda yorumlanmıştır. Her bir yorum, eserin ruhunu farklı bir açıdan yansıtır. Benim favorim, şüphesiz Aşık Veysel’in 1969 yılında yaptığı canlı performanstır. Bununla birlikte, farklı müzikal yaklaşımlarla seslendirilen birçok değerli versiyon da mevcuttur.\nAşağıda, bu eserin öne çıkan bazı yorumlarını ve önerdiğim versiyonları bulabilirsiniz:\nAşık Veysel – Kara Toprak (Canlı Performans, 1969)\nEserin otantik ve en dokunaklı versiyonlarından biri.\nFazıl Say – Kara Toprak (Piyano Yorumu)\nKlasik batı müziği ile Türk halk ezgilerini birleştiren çağdaş ve etkileyici bir yorum.\nHaluk Levent & Ziliia Shumilina – Kara Toprak (Folk-Rock Yorumu)\nBlues etkili folk-rock tarzında, modern dokunuşlar içeren güçlü bir performans.\n\n\n\nÖzcan, H. (2001). BEKTÂŞÎ ÂDÂB VE ERKÂNI. Türk Kültürü ve Hacı Bektaş Veli Araştırma Dergisi, (19).\nWall, D. H. (Ed.). (2012). Soil ecology and ecosystem services. Oxford University Press. https://doi.org/10.1093/acprof:oso/9780199575923.001.0001\nAlbayrak, K. (2019). Yunus Emre Divanı’nda toprak unsurunun Türk mitolojisi açısından değerlendirilmesi / Evaluation of soil concept in the diwan of Yunus Emre in terms of Turkish mythology (Yüksek lisans tezi, Bolu Abant İzzet Baysal Üniversitesi, Sosyal Bilimler Enstitüsü). Bolu Abant İzzet Baysal Üniversitesi.,\nYıldırım, A. (2023). Âşık Veysel’in “Kara Toprak” şiirini aksiyolojik yönden inceleme. RumeliDE Dil ve Edebiyat Araştırmaları Dergisi, (36), 533–540. https://doi.org/10.29000/rumelide.1369101\nBal, S. (2024). Türkiye Türkçesi ağızlarında toprak kavramı ve kavram alanı / Soil concept and its conceptual field in Turkish dialects (Doktora tezi, Sakarya Üniversitesi, Sosyal Bilimler Enstitüsü). Sakarya Üniversitesi."
  },
  {
    "objectID": "index.html",
    "href": "index.html",
    "title": "Bedirhan Avdancı",
    "section": "",
    "text": "Hello! I’m Bedirhan Avdancı, a biology graduate (B.Sc.) with a strong interest in soil ecology!"
  },
  {
    "objectID": "posts/Çobanlık, Yağ tenekesi, Akademi ve Başvurular/index.html",
    "href": "posts/Çobanlık, Yağ tenekesi, Akademi ve Başvurular/index.html",
    "title": "Çobanlık, Yağ tenekesi, Akademi ve Başvurular",
    "section": "",
    "text": "Bugün 5 Ocak 2026 ve bu tarihi önemli kılan birkaç neden var. Bunlardan biri ise, 2026 yılının ilk pazartesisi olması. Bu nedenle çalışmaya başlamak ve çalışmama bahanelerinden kurtulmak için harika bir gün olduğunu düşünüyorum. Yazdığım bloglara baktığımda, 2024 ve 2025 yıllarında birer adet yayımlamış olduğumu gördüm. 2026 yılı için kendime koyduğum hedeflerden biri ise daha fazla blog yazısı paylaşmak. Halihazırda sosyal medya hesaplarımı da kapatmışken, buna daha fazla zaman ayırabileceğim gibi gözüküyor. 1 dakikalık anlamsız kısa videolar arasında hipnoz olup vakit kaybetmektense, böylesi uğraşların çok daha kaliteli vakit geçirmeme olanak sağlayabileceğini düşünüyorum. Yaptıklarımı belirli aralıklarla özet hâlinde raporlamanın büyük resmi görmeme yardımcı olacağına ve beni motive edeceğine inancım tam.\nHenüz biyoloji bölümüne başlamamış bir lise öğrencisiyken, Berfin Dağ, Dilanaz Arısan ve Cemre Uçaryılmaz’ın ürettiği blogları yahut videoları takip ederek motive olurdum. Hatta biyoloji okumak hakkında birtakım sorular sormak amacıyla Cemre Uçaryılmaz’a e-posta göndermiş ve çok güzel bir geri dönüş de almıştım. Kendisini maalesef 10 Temmuz 2022 tarihinde kaybettik; yüz yüze hiç tanışma fırsatı bulamamış olsam da bir yakınımı kaybetmiş kadar üzüldüm. Işıklar içinde uyuması temennisiyle! Bildiğim kadarıyla Berfin Dağ ve Dilanaz Arısan ise artık eskisi kadar aktif içerikler üretmiyor; lâkin yılda bir de olsa kendilerinin akademik anlamda ne konumda olduklarını kontrol ediyorum. Şu sıralar ise Furkan Öztürk’ün YouTube kanalında paylaştığı videolarla epey haşır neşirim. Son 2–3 yıldır neredeyse hiçbir videosunu kaçırmadan izliyorum ve böylesi bir kariyer gelişimine şahit olmak beni ciddi manada motive ediyor.\nGelelim benim durumuma: neden daha sık blog yazma kararı aldım? Yukarıdaki isimlerin başardığı kadar çok kişiye ulaşmak gibi bir amacım yok açıkçası. Bunun yanı sıra, birileri tarafından okunup okunmamanın ne kadar önemli olduğu konusu da bir muallak benim için. Günümüzde hâlâ böyle mi bilmiyorum ama ben küçükken Facebook “Profil” kısmının ismi “Zaman Tüneli” olarak değişmişti. Sanırım şu anki amacım, kendime, ileride dönüp bakabileceğim küçük çaplı bir zaman tüneli oluşturmak. Aynı zamanda, dediğim gibi, kendimi anlık olarak motive etmek.\nŞimdi, giriş kısmını geçtiğimize göre anlatacaklarıma geçebilirim. Haziran 2025’te Hacettepe Üniversitesi Biyoloji Bölümünden mezun olduktan sonra bir gap year vermem benim için son derece elzemdi. Bunun temel sebebi, yüksek lisansa Türkiye’de devam etmek istemememdi. Bilime dair düşüncelerim etrafımdaki pek çok kişiden ayrışıyor; elbette benimle aynı düşünen insanlar da yok değil (bkz. Gülseli). Türkiye standartlarında, çocukluğumdan beri hayalini kurduğum bilimi yapabileceğimi pek sanmıyorum. Bunun pek çok boyutu var ve daha sonra bu konuya dair çok daha uzun bir blog yazısı paylaşmak istediğim için şimdilik yalnızca listelemekle yetineceğim: ekonomi, tembellik, akademik yapılanma (özellikle “kalıcı kadro” denen saçmalık), gelişmişlik düzeyi, bilime verilen önem, imkânlar ve bizzat yüksek lisansımda çalışmak istediğim alanda beni tatmin edebilecek bir akademisyenin bulunmaması.\nAslında lisans hayatım boyunca Prof. Dr. Çağatay Tavşanoğlu ile çalışmış olmam hasebiyle şanslı biriydim. Kendisinin Türkiye standartlarının oldukça üzerinde bir araştırmacı olması, bu sıraladığım zorlukları bir süreliğine hissetmememi sağladı. Ancak Türkiye’deki akademinin geneline baktığınızda, bu tür profesörlerin son derece istisna olduğunu ve şanslı olsanız bile karşınıza çok sınırlı sayıda çıkacağını görebilirsiniz. Elbette çok değerli ve saygın akademisyenlerimiz var; fakat ne yazık ki Türk akademisinin büyük bir kısmı böyle değil. Uzun lafın kısası, Türkiye’de devam etmeme kararımı son derece doğru buluyor ve böylesi bir kariyer planının beni çok daha fazla tatmin edeceğini düşünüyorum. Çocukluktan beri bilim insanı olma hayalim vardı. Henüz kendimi başarmış saymamakla birlikte bu hayalin kıyılarına yaklaştığımı hissedebildiğim uzun bir süreç içindeyim.\nElbette bu süreçte yaptığım yanlışlar da oldu ve bana kalırsa bunların pek çoğu bir yol gösterici eksikliğinden kaynaklanıyor. En büyük hatamın, lise sınavına çok ciddi hazırlanıp Galatasaray, Robert, Kabataş, Pertevniyal ya da Vefa gibi bir okulda okumamış olmak olduğunu düşünüyorum. Bu okullarda eğitim görmüş insanları kıskanıyorum; zira çok ciddi bir akademik eğitimin yanı sıra önemli bir vizyon da kazandıkları kesin. Günün sonunda çok çabalamış olmakla birlikte, aradaki makasın daha fazla açılmasını engellediğimi düşünüyorum. Ancak böyle bir lisede okumuş olmam durumunda, lisans eğitimimi de Hacettepe yerine dünyanın en köklü üniversitelerinden birinde geçirme ihtimalimi de ciddi ölçüde artırmış olurdum. Neyse… “Keşke” demeyi pek sevmiyorum aslında; her ne kadar bu konuda her zaman başarılı olamasam da geçmişi geçmişte bırakabilmek çok önemli. Günün sonunda, bir çobanın buraya kadar gelmiş olmasını aynaya baktıkça takdir ediyorum.\n\n\nGelelim bu çobanlık meselesine. Aslında bu sorunun cevabı biraz karmaşık. Ben hikâyemi anlatayım, kararı siz verin. 20 Mart 2003’te Karabük’te dünyaya geldim. Annem ve babam 18 yaşında evlenmişler; ben doğduğumda ise 19 yaşındalarmış. O dönem babaannem ve dedemle birlikte yaşıyorlardı ve ben beş yaşına gelene kadar da bu şekilde devam etti. Ben doğduğumda babamın bir mesleği yoktu; bir buzdolabı tamircisinde yevmiye usulü çalışıyormuş. Kısa bir süre sonra askere gittiği için bebekliğime pek şahit olamamış. Hatırlayabildiğim ilk anım, babam askerden döndüğünde anneme “Anne, bu kim?” diye sormam. Anladığım kadarıyla biraz erken konuşmuşum.\nBabaannemlerle birlikte yaşadığımız ev bir köy eviydi. O zaman da çok severdim, şimdi de çok seviyorum. Çok sayıda meyve ağacı, ekseriyeti bamya ekili tarlalar, üzüm bağları ve belki de benim için en önemlisi, toprakla vakit geçirebileceğim alanlar vardı. Tam hatırlamamakla birlikte, muhtemelen ben 4–5 yaşlarındayken inek almak için bir ahır (dam) inşa ettiler ve ilk ineklerini aldılar. O dönemden de bir anım var: İnşaat için alınan tahtalar arasında, izlediğim çizgi filmlerden Ed, Edd ve Eddy’deki Jonny’nin arkadaşı Kalas’ı (Figür 1) andıran düz bir tahta parçası bulmuştum. Adını da tam olarak “Kalas” koymuştum ki ahırın zemininde boş bir yer kalınca, Kalas’ı elimden alıp oraya çaktılar…\n\n\n\nFigür 1\n\n\nİlk aldıkları inekleri hâlâ unutmam; bir de sevmek için elimi uzattığımda elimi biberon zannedip emmeye başlayan buzağı vardı tabii. Sonraları Karabük’te başka bir eve taşınmış olsak da üniversiteye başladığım yıla kadar babaannemi ve dedemi sık sık ziyaret eder, hatta günlerce kalırdım. Tatillerde ise bu süre daha da uzardı. İnek sayıları çok fazla olmadığı için maaşlı bir çobanları yoktu; genelde kendileri güderdi. Ben de ineklerin peşinden onlarla giderdim. Neşo isminde çok net hatırladığım bir inek vardı; adını haykırdığımda dönüp gelen. Velhasıl, çobanlık yıllarım benim için huzurlu ve güzel günlerdi. Biyolojiye olan ilgimin artmasında da yadsınamaz bir payı vardır elbette. Ben üniversiteyi kazandıktan sonra (2021 yılına tekabül ediyor) yaşlandıkları için inekleri sattılar ama ahır hâlâ duruyor. Eski günleri yâd etmek için güzel bir manzara olduğu kesin.\nO günlerde bilim insanı olmayı düşleyen küçük bir çoban olan ben, bugünlerde dünyanın önde gelen üniversite ve/veya enstitülerine yüksek lisans başvuruları yapıyorum. Uzun uzun düşündükçe bu durum hoşuma gidiyor; fakat mükemmeliyetçi yanım “daha iyisi olabilirdi” diye hayıflanıyor. Üniversite yıllarımda, özellikle Almanya’daki staj maceram sırasında, çalışmak istediğim konuyu netleştirmiştim: toprak ekolojisi. Bazen taşlar sonradan yerine oturuyor. Çocukluk dönemime döndüğümde toprağa olan özel ilgimi fark ediyorum; hatta o zamanlarda da bana çok kutsal gelirdi. Evde beş litrelik yağ tenekeleri boşaldığında, yatay bir yüzeyinden kesip içini toprakla doldurur; balkonda salatalık, domates ve kabak yetiştirirdim. Karınca yuvaları gibi yapıların etrafındaki toprağın neden farklı göründüğünü anlamaya çalışırdım. Sanırım küçüklük hâlimi mutlu etmenin en iyi yolunu, büyüyünce bağımsız bir şekilde buldum.\n\n\n\nNe yazık ki Avrupa ülkelerinde yüksek lisans için burs olanakları oldukça sınırlı. Dolayısıyla çok dar bir katalogdan seçim yapıyorum. Şu an için, çalışmak istediğim alana uygun birkaç Erasmus Mundus programının yanı sıra Almanya DAAD bursuna ve LMU gibi bazı üniversitelere başvuruyorum ya da başvuracağım. ETH Zürih’in bir yüksek lisans bursu vardı; gitmek için can attığım bir okul olmasına rağmen, Zürih’in son derece pahalı bir şehir olması ve burs miktarının bu pahalılığın altında ezilmesi nedeniyle bu hayal, lokanta camına ekmek banmaktan öteye gidemedi. Yine de umudum yüksek. Güzel bir üniversite ya da enstitüden kabul alacağıma inanıyorum. Zaten yüksek lisans, benim için doktora öncesi bir hazırlık basamağı gibi. Belki doktora için Ivy League üniversitelerini denerim, kim bilir? Çobanım diye Berkeley’de doktora yapmayayım mı yani…\nŞimdilik bu yazının sonuna geldim. Ele aldığım konuların yer yer karmaşık ve tutarsız bir yapı sergilemesine atfen, Muharrem İnce’nin Karışık Bir Şiir adlı şiiriyle kapatmak isterim.\n\nKarışık Bir Şiir\nYeni dünya düzeni\nGloballeşme\nÖzelleştirme\nSanayileşme\nÖpüşme\nSevişme\nEnflasyon\nMasturbasyon\nKonut fonu\nKapama telefonu\nSSK\nBağ-Kur\nKapa gözlerini, hayal kur\nİşçi\nİşveren\nYanaklarındaki güller yediveren\nDers, öğrenci, öğretmen\nÖpüşmen\nSevişmen\nGevşemen\nAtom fiziği\nDinlediğin müziği\nDevrimcilik\nEvcilik\nMark, dolar\nAkkor hâlinde dudaklar\nNe kadar da karıştı her şey\nHayret ki ne hayret bir şey!…\n(Muharrem İnce, Tatanka, s. 54)"
  },
  {
    "objectID": "posts/Çobanlık, Yağ tenekesi, Akademi ve Başvurular/index.html#çobanlık-yağ-tenekesi-akademi-ve-başvurular",
    "href": "posts/Çobanlık, Yağ tenekesi, Akademi ve Başvurular/index.html#çobanlık-yağ-tenekesi-akademi-ve-başvurular",
    "title": "Çobanlık, Yağ tenekesi, Akademi ve Başvurular",
    "section": "",
    "text": "Bugün 5 Ocak 2026 ve bu tarihi önemli kılan birkaç neden var. Bunlardan biri ise, 2026 yılının ilk pazartesisi olması. Bu nedenle çalışmaya başlamak ve çalışmama bahanelerinden kurtulmak için harika bir gün olduğunu düşünüyorum. Yazdığım bloglara baktığımda, 2024 ve 2025 yıllarında birer adet yayımlamış olduğumu gördüm. 2026 yılı için kendime koyduğum hedeflerden biri ise daha fazla blog yazısı paylaşmak. Halihazırda sosyal medya hesaplarımı da kapatmışken, buna daha fazla zaman ayırabileceğim gibi gözüküyor. 1 dakikalık anlamsız kısa videolar arasında hipnoz olup vakit kaybetmektense, böylesi uğraşların çok daha kaliteli vakit geçirmeme olanak sağlayabileceğini düşünüyorum. Yaptıklarımı belirli aralıklarla özet hâlinde raporlamanın büyük resmi görmeme yardımcı olacağına ve beni motive edeceğine inancım tam.\nHenüz biyoloji bölümüne başlamamış bir lise öğrencisiyken, Berfin Dağ, Dilanaz Arısan ve Cemre Uçaryılmaz’ın ürettiği blogları yahut videoları takip ederek motive olurdum. Hatta biyoloji okumak hakkında birtakım sorular sormak amacıyla Cemre Uçaryılmaz’a e-posta göndermiş ve çok güzel bir geri dönüş de almıştım. Kendisini maalesef 10 Temmuz 2022 tarihinde kaybettik; yüz yüze hiç tanışma fırsatı bulamamış olsam da bir yakınımı kaybetmiş kadar üzüldüm. Işıklar içinde uyuması temennisiyle! Bildiğim kadarıyla Berfin Dağ ve Dilanaz Arısan ise artık eskisi kadar aktif içerikler üretmiyor; lâkin yılda bir de olsa kendilerinin akademik anlamda ne konumda olduklarını kontrol ediyorum. Şu sıralar ise Furkan Öztürk’ün YouTube kanalında paylaştığı videolarla epey haşır neşirim. Son 2–3 yıldır neredeyse hiçbir videosunu kaçırmadan izliyorum ve böylesi bir kariyer gelişimine şahit olmak beni ciddi manada motive ediyor.\nGelelim benim durumuma: neden daha sık blog yazma kararı aldım? Yukarıdaki isimlerin başardığı kadar çok kişiye ulaşmak gibi bir amacım yok açıkçası. Bunun yanı sıra, birileri tarafından okunup okunmamanın ne kadar önemli olduğu konusu da bir muallak benim için. Günümüzde hâlâ böyle mi bilmiyorum ama ben küçükken Facebook “Profil” kısmının ismi “Zaman Tüneli” olarak değişmişti. Sanırım şu anki amacım, kendime, ileride dönüp bakabileceğim küçük çaplı bir zaman tüneli oluşturmak. Aynı zamanda, dediğim gibi, kendimi anlık olarak motive etmek.\nŞimdi, giriş kısmını geçtiğimize göre anlatacaklarıma geçebilirim. Haziran 2025’te Hacettepe Üniversitesi Biyoloji Bölümünden mezun olduktan sonra bir gap year vermem benim için son derece elzemdi. Bunun temel sebebi, yüksek lisansa Türkiye’de devam etmek istemememdi. Bilime dair düşüncelerim etrafımdaki pek çok kişiden ayrışıyor; elbette benimle aynı düşünen insanlar da yok değil (bkz. Gülseli). Türkiye standartlarında, çocukluğumdan beri hayalini kurduğum bilimi yapabileceğimi pek sanmıyorum. Bunun pek çok boyutu var ve daha sonra bu konuya dair çok daha uzun bir blog yazısı paylaşmak istediğim için şimdilik yalnızca listelemekle yetineceğim: ekonomi, tembellik, akademik yapılanma (özellikle “kalıcı kadro” denen saçmalık), gelişmişlik düzeyi, bilime verilen önem, imkânlar ve bizzat yüksek lisansımda çalışmak istediğim alanda beni tatmin edebilecek bir akademisyenin bulunmaması.\nAslında lisans hayatım boyunca Prof. Dr. Çağatay Tavşanoğlu ile çalışmış olmam hasebiyle şanslı biriydim. Kendisinin Türkiye standartlarının oldukça üzerinde bir araştırmacı olması, bu sıraladığım zorlukları bir süreliğine hissetmememi sağladı. Ancak Türkiye’deki akademinin geneline baktığınızda, bu tür profesörlerin son derece istisna olduğunu ve şanslı olsanız bile karşınıza çok sınırlı sayıda çıkacağını görebilirsiniz. Elbette çok değerli ve saygın akademisyenlerimiz var; fakat ne yazık ki Türk akademisinin büyük bir kısmı böyle değil. Uzun lafın kısası, Türkiye’de devam etmeme kararımı son derece doğru buluyor ve böylesi bir kariyer planının beni çok daha fazla tatmin edeceğini düşünüyorum. Çocukluktan beri bilim insanı olma hayalim vardı. Henüz kendimi başarmış saymamakla birlikte bu hayalin kıyılarına yaklaştığımı hissedebildiğim uzun bir süreç içindeyim.\nElbette bu süreçte yaptığım yanlışlar da oldu ve bana kalırsa bunların pek çoğu bir yol gösterici eksikliğinden kaynaklanıyor. En büyük hatamın, lise sınavına çok ciddi hazırlanıp Galatasaray, Robert, Kabataş, Pertevniyal ya da Vefa gibi bir okulda okumamış olmak olduğunu düşünüyorum. Bu okullarda eğitim görmüş insanları kıskanıyorum; zira çok ciddi bir akademik eğitimin yanı sıra önemli bir vizyon da kazandıkları kesin. Günün sonunda çok çabalamış olmakla birlikte, aradaki makasın daha fazla açılmasını engellediğimi düşünüyorum. Ancak böyle bir lisede okumuş olmam durumunda, lisans eğitimimi de Hacettepe yerine dünyanın en köklü üniversitelerinden birinde geçirme ihtimalimi de ciddi ölçüde artırmış olurdum. Neyse… “Keşke” demeyi pek sevmiyorum aslında; her ne kadar bu konuda her zaman başarılı olamasam da geçmişi geçmişte bırakabilmek çok önemli. Günün sonunda, bir çobanın buraya kadar gelmiş olmasını aynaya baktıkça takdir ediyorum.\n\n\nGelelim bu çobanlık meselesine. Aslında bu sorunun cevabı biraz karmaşık. Ben hikâyemi anlatayım, kararı siz verin. 20 Mart 2003’te Karabük’te dünyaya geldim. Annem ve babam 18 yaşında evlenmişler; ben doğduğumda ise 19 yaşındalarmış. O dönem babaannem ve dedemle birlikte yaşıyorlardı ve ben beş yaşına gelene kadar da bu şekilde devam etti. Ben doğduğumda babamın bir mesleği yoktu; bir buzdolabı tamircisinde yevmiye usulü çalışıyormuş. Kısa bir süre sonra askere gittiği için bebekliğime pek şahit olamamış. Hatırlayabildiğim ilk anım, babam askerden döndüğünde anneme “Anne, bu kim?” diye sormam. Anladığım kadarıyla biraz erken konuşmuşum.\nBabaannemlerle birlikte yaşadığımız ev bir köy eviydi. O zaman da çok severdim, şimdi de çok seviyorum. Çok sayıda meyve ağacı, ekseriyeti bamya ekili tarlalar, üzüm bağları ve belki de benim için en önemlisi, toprakla vakit geçirebileceğim alanlar vardı. Tam hatırlamamakla birlikte, muhtemelen ben 4–5 yaşlarındayken inek almak için bir ahır (dam) inşa ettiler ve ilk ineklerini aldılar. O dönemden de bir anım var: İnşaat için alınan tahtalar arasında, izlediğim çizgi filmlerden Ed, Edd ve Eddy’deki Jonny’nin arkadaşı Kalas’ı (Figür 1) andıran düz bir tahta parçası bulmuştum. Adını da tam olarak “Kalas” koymuştum ki ahırın zemininde boş bir yer kalınca, Kalas’ı elimden alıp oraya çaktılar…\n\n\n\nFigür 1\n\n\nİlk aldıkları inekleri hâlâ unutmam; bir de sevmek için elimi uzattığımda elimi biberon zannedip emmeye başlayan buzağı vardı tabii. Sonraları Karabük’te başka bir eve taşınmış olsak da üniversiteye başladığım yıla kadar babaannemi ve dedemi sık sık ziyaret eder, hatta günlerce kalırdım. Tatillerde ise bu süre daha da uzardı. İnek sayıları çok fazla olmadığı için maaşlı bir çobanları yoktu; genelde kendileri güderdi. Ben de ineklerin peşinden onlarla giderdim. Neşo isminde çok net hatırladığım bir inek vardı; adını haykırdığımda dönüp gelen. Velhasıl, çobanlık yıllarım benim için huzurlu ve güzel günlerdi. Biyolojiye olan ilgimin artmasında da yadsınamaz bir payı vardır elbette. Ben üniversiteyi kazandıktan sonra (2021 yılına tekabül ediyor) yaşlandıkları için inekleri sattılar ama ahır hâlâ duruyor. Eski günleri yâd etmek için güzel bir manzara olduğu kesin.\nO günlerde bilim insanı olmayı düşleyen küçük bir çoban olan ben, bugünlerde dünyanın önde gelen üniversite ve/veya enstitülerine yüksek lisans başvuruları yapıyorum. Uzun uzun düşündükçe bu durum hoşuma gidiyor; fakat mükemmeliyetçi yanım “daha iyisi olabilirdi” diye hayıflanıyor. Üniversite yıllarımda, özellikle Almanya’daki staj maceram sırasında, çalışmak istediğim konuyu netleştirmiştim: toprak ekolojisi. Bazen taşlar sonradan yerine oturuyor. Çocukluk dönemime döndüğümde toprağa olan özel ilgimi fark ediyorum; hatta o zamanlarda da bana çok kutsal gelirdi. Evde beş litrelik yağ tenekeleri boşaldığında, yatay bir yüzeyinden kesip içini toprakla doldurur; balkonda salatalık, domates ve kabak yetiştirirdim. Karınca yuvaları gibi yapıların etrafındaki toprağın neden farklı göründüğünü anlamaya çalışırdım. Sanırım küçüklük hâlimi mutlu etmenin en iyi yolunu, büyüyünce bağımsız bir şekilde buldum.\n\n\n\nNe yazık ki Avrupa ülkelerinde yüksek lisans için burs olanakları oldukça sınırlı. Dolayısıyla çok dar bir katalogdan seçim yapıyorum. Şu an için, çalışmak istediğim alana uygun birkaç Erasmus Mundus programının yanı sıra Almanya DAAD bursuna ve LMU gibi bazı üniversitelere başvuruyorum ya da başvuracağım. ETH Zürih’in bir yüksek lisans bursu vardı; gitmek için can attığım bir okul olmasına rağmen, Zürih’in son derece pahalı bir şehir olması ve burs miktarının bu pahalılığın altında ezilmesi nedeniyle bu hayal, lokanta camına ekmek banmaktan öteye gidemedi. Yine de umudum yüksek. Güzel bir üniversite ya da enstitüden kabul alacağıma inanıyorum. Zaten yüksek lisans, benim için doktora öncesi bir hazırlık basamağı gibi. Belki doktora için Ivy League üniversitelerini denerim, kim bilir? Çobanım diye Berkeley’de doktora yapmayayım mı yani…\nŞimdilik bu yazının sonuna geldim. Ele aldığım konuların yer yer karmaşık ve tutarsız bir yapı sergilemesine atfen, Muharrem İnce’nin Karışık Bir Şiir adlı şiiriyle kapatmak isterim.\n\nKarışık Bir Şiir\nYeni dünya düzeni\nGloballeşme\nÖzelleştirme\nSanayileşme\nÖpüşme\nSevişme\nEnflasyon\nMasturbasyon\nKonut fonu\nKapama telefonu\nSSK\nBağ-Kur\nKapa gözlerini, hayal kur\nİşçi\nİşveren\nYanaklarındaki güller yediveren\nDers, öğrenci, öğretmen\nÖpüşmen\nSevişmen\nGevşemen\nAtom fiziği\nDinlediğin müziği\nDevrimcilik\nEvcilik\nMark, dolar\nAkkor hâlinde dudaklar\nNe kadar da karıştı her şey\nHayret ki ne hayret bir şey!…\n(Muharrem İnce, Tatanka, s. 54)"
  },
  {
    "objectID": "posts/Çobanlık,YağTenekesi,AkademiVeBaşvurular/index.html",
    "href": "posts/Çobanlık,YağTenekesi,AkademiVeBaşvurular/index.html",
    "title": "Çobanlık, Yağ tenekesi, Akademi ve Başvurular",
    "section": "",
    "text": "Bugün 5 Ocak 2026 ve bu tarihi önemli kılan birkaç neden var. Bunlardan biri ise, 2026 yılının ilk pazartesisi olması. Bu nedenle çalışmaya başlamak ve çalışmama bahanelerinden kurtulmak için harika bir gün olduğunu düşünüyorum. Yazdığım bloglara baktığımda, 2024 ve 2025 yıllarında birer adet yayımlamış olduğumu gördüm. 2026 yılı için kendime koyduğum hedeflerden biri ise daha fazla blog yazısı paylaşmak. Halihazırda sosyal medya hesaplarımı da kapatmışken, buna daha fazla zaman ayırabileceğim gibi gözüküyor. 1 dakikalık anlamsız kısa videolar arasında hipnoz olup vakit kaybetmektense, böylesi uğraşların çok daha kaliteli vakit geçirmeme olanak sağlayabileceğini düşünüyorum. Yaptıklarımı belirli aralıklarla özet hâlinde raporlamanın büyük resmi görmeme yardımcı olacağına ve beni motive edeceğine inancım tam.\nHenüz biyoloji bölümüne başlamamış bir lise öğrencisiyken, Berfin Dağ, Dilanaz Arısan ve Cemre Uçaryılmaz’ın ürettiği blogları yahut videoları takip ederek motive olurdum. Hatta biyoloji okumak hakkında birtakım sorular sormak amacıyla Cemre Uçaryılmaz’a e-posta göndermiş ve çok güzel bir geri dönüş de almıştım. Kendisini maalesef 10 Temmuz 2022 tarihinde kaybettik; yüz yüze hiç tanışma fırsatı bulamamış olsam da bir yakınımı kaybetmiş kadar üzüldüm. Işıklar içinde uyuması temennisiyle! Bildiğim kadarıyla Berfin Dağ ve Dilanaz Arısan ise artık eskisi kadar aktif içerikler üretmiyor; lâkin yılda bir de olsa kendilerinin akademik anlamda ne konumda olduklarını kontrol ediyorum. Şu sıralar ise Furkan Öztürk’ün YouTube kanalında paylaştığı videolarla epey haşır neşirim. Son 2–3 yıldır neredeyse hiçbir videosunu kaçırmadan izliyorum ve böylesi bir kariyer gelişimine şahit olmak beni ciddi manada motive ediyor.\nGelelim benim durumuma: neden daha sık blog yazma kararı aldım? Yukarıdaki isimlerin başardığı kadar çok kişiye ulaşmak gibi bir amacım yok açıkçası. Bunun yanı sıra, birileri tarafından okunup okunmamanın ne kadar önemli olduğu konusu da bir muallak benim için. Günümüzde hâlâ böyle mi bilmiyorum ama ben küçükken Facebook “Profil” kısmının ismi “Zaman Tüneli” olarak değişmişti. Sanırım şu anki amacım, kendime, ileride dönüp bakabileceğim küçük çaplı bir zaman tüneli oluşturmak. Aynı zamanda, dediğim gibi, kendimi anlık olarak motive etmek.\nŞimdi, giriş kısmını geçtiğimize göre anlatacaklarıma geçebilirim. Haziran 2025’te Hacettepe Üniversitesi Biyoloji Bölümünden mezun olduktan sonra bir gap year vermem benim için son derece elzemdi. Bunun temel sebebi, yüksek lisansa Türkiye’de devam etmek istemememdi. Bilime dair düşüncelerim etrafımdaki pek çok kişiden ayrışıyor; elbette benimle aynı düşünen insanlar da yok değil (bkz. Gülseli). Türkiye standartlarında, çocukluğumdan beri hayalini kurduğum bilimi yapabileceğimi pek sanmıyorum. Bunun pek çok boyutu var ve daha sonra bu konuya dair çok daha uzun bir blog yazısı paylaşmak istediğim için şimdilik yalnızca listelemekle yetineceğim: ekonomi, tembellik, akademik yapılanma (özellikle “kalıcı kadro” denen saçmalık), gelişmişlik düzeyi, bilime verilen önem, imkânlar ve bizzat yüksek lisansımda çalışmak istediğim alanda beni tatmin edebilecek bir akademisyenin bulunmaması.\nAslında lisans hayatım boyunca Prof. Dr. Çağatay Tavşanoğlu ile çalışmış olmam hasebiyle şanslı biriydim. Kendisinin Türkiye standartlarının oldukça üzerinde bir araştırmacı olması, bu sıraladığım zorlukları bir süreliğine hissetmememi sağladı. Ancak Türkiye’deki akademinin geneline baktığınızda, bu tür profesörlerin son derece istisna olduğunu ve şanslı olsanız bile karşınıza çok sınırlı sayıda çıkacağını görebilirsiniz. Elbette çok değerli ve saygın akademisyenlerimiz var; fakat ne yazık ki Türk akademisinin büyük bir kısmı böyle değil. Uzun lafın kısası, Türkiye’de devam etmeme kararımı son derece doğru buluyor ve böylesi bir kariyer planının beni çok daha fazla tatmin edeceğini düşünüyorum. Çocukluktan beri bilim insanı olma hayalim vardı. Henüz kendimi başarmış saymamakla birlikte bu hayalin kıyılarına yaklaştığımı hissedebildiğim uzun bir süreç içindeyim.\nElbette bu süreçte yaptığım yanlışlar da oldu ve bana kalırsa bunların pek çoğu bir yol gösterici eksikliğinden kaynaklanıyor. En büyük hatamın, lise sınavına çok ciddi hazırlanıp Galatasaray, Robert, Kabataş, Pertevniyal ya da Vefa gibi bir okulda okumamış olmak olduğunu düşünüyorum. Bu okullarda eğitim görmüş insanları kıskanıyorum; zira çok ciddi bir akademik eğitimin yanı sıra önemli bir vizyon da kazandıkları kesin. Günün sonunda çok çabalamış olmakla birlikte, aradaki makasın daha fazla açılmasını engellediğimi düşünüyorum. Ancak böyle bir lisede okumuş olmam durumunda, lisans eğitimimi de Hacettepe yerine dünyanın en köklü üniversitelerinden birinde geçirme ihtimalimi de ciddi ölçüde artırmış olurdum. Neyse… “Keşke” demeyi pek sevmiyorum aslında; her ne kadar bu konuda her zaman başarılı olamasam da geçmişi geçmişte bırakabilmek çok önemli. Günün sonunda, bir çobanın buraya kadar gelmiş olmasını aynaya baktıkça takdir ediyorum.\n\n\nGelelim bu çobanlık meselesine. Aslında bu sorunun cevabı biraz karmaşık. Ben hikâyemi anlatayım, kararı siz verin. 20 Mart 2003’te Karabük’te dünyaya geldim. Annem ve babam 18 yaşında evlenmişler; ben doğduğumda ise 19 yaşındalarmış. O dönem babaannem ve dedemle birlikte yaşıyorlardı ve ben beş yaşına gelene kadar da bu şekilde devam etti. Ben doğduğumda babamın bir mesleği yoktu; bir buzdolabı tamircisinde yevmiye usulü çalışıyormuş. Kısa bir süre sonra askere gittiği için bebekliğime pek şahit olamamış. Hatırlayabildiğim ilk anım, babam askerden döndüğünde anneme “Anne, bu kim?” diye sormam. Anladığım kadarıyla biraz erken konuşmuşum.\nBabaannemlerle birlikte yaşadığımız ev bir köy eviydi. O zaman da çok severdim, şimdi de çok seviyorum. Çok sayıda meyve ağacı, ekseriyeti bamya ekili tarlalar, üzüm bağları ve belki de benim için en önemlisi, toprakla vakit geçirebileceğim alanlar vardı. Tam hatırlamamakla birlikte, muhtemelen ben 4–5 yaşlarındayken inek almak için bir ahır (dam) inşa ettiler ve ilk ineklerini aldılar. O dönemden de bir anım var: İnşaat için alınan tahtalar arasında, izlediğim çizgi filmlerden Ed, Edd ve Eddy’deki Jonny’nin arkadaşı Kalas’ı (Figür 1) andıran düz bir tahta parçası bulmuştum. Adını da tam olarak “Kalas” koymuştum ki ahırın zemininde boş bir yer kalınca, Kalas’ı elimden alıp oraya çaktılar…\n\n\n\nFigür 1\n\n\nİlk aldıkları inekleri hâlâ unutmam; bir de sevmek için elimi uzattığımda elimi biberon zannedip emmeye başlayan buzağı vardı tabii. Sonraları Karabük’te başka bir eve taşınmış olsak da üniversiteye başladığım yıla kadar babaannemi ve dedemi sık sık ziyaret eder, hatta günlerce kalırdım. Tatillerde ise bu süre daha da uzardı. İnek sayıları çok fazla olmadığı için maaşlı bir çobanları yoktu; genelde kendileri güderdi. Ben de ineklerin peşinden onlarla giderdim. Neşo isminde çok net hatırladığım bir inek vardı; adını haykırdığımda dönüp gelen. Velhasıl, çobanlık yıllarım benim için huzurlu ve güzel günlerdi. Biyolojiye olan ilgimin artmasında da yadsınamaz bir payı vardır elbette. Ben üniversiteyi kazandıktan sonra (2021 yılına tekabül ediyor) yaşlandıkları için inekleri sattılar ama ahır hâlâ duruyor. Eski günleri yâd etmek için güzel bir manzara olduğu kesin.\nO günlerde bilim insanı olmayı düşleyen küçük bir çoban olan ben, bugünlerde dünyanın önde gelen üniversite ve/veya enstitülerine yüksek lisans başvuruları yapıyorum. Uzun uzun düşündükçe bu durum hoşuma gidiyor; fakat mükemmeliyetçi yanım “daha iyisi olabilirdi” diye hayıflanıyor. Üniversite yıllarımda, özellikle Almanya’daki staj maceram sırasında, çalışmak istediğim konuyu netleştirmiştim: toprak ekolojisi. Bazen taşlar sonradan yerine oturuyor. Çocukluk dönemime döndüğümde toprağa olan özel ilgimi fark ediyorum; hatta o zamanlarda da bana çok kutsal gelirdi. Evde beş litrelik yağ tenekeleri boşaldığında, yatay bir yüzeyinden kesip içini toprakla doldurur; balkonda salatalık, domates ve kabak yetiştirirdim. Karınca yuvaları gibi yapıların etrafındaki toprağın neden farklı göründüğünü anlamaya çalışırdım. Sanırım küçüklük hâlimi mutlu etmenin en iyi yolunu, büyüyünce bağımsız bir şekilde buldum.\n\n\n\nNe yazık ki Avrupa ülkelerinde yüksek lisans için burs olanakları oldukça sınırlı. Dolayısıyla çok dar bir katalogdan seçim yapıyorum. Şu an için, çalışmak istediğim alana uygun birkaç Erasmus Mundus programının yanı sıra Almanya DAAD bursuna ve LMU gibi bazı üniversitelere başvuruyorum ya da başvuracağım. ETH Zürih’in bir yüksek lisans bursu vardı; gitmek için can attığım bir okul olmasına rağmen, Zürih’in son derece pahalı bir şehir olması ve burs miktarının bu pahalılığın altında ezilmesi nedeniyle bu hayal, lokanta camına ekmek banmaktan öteye gidemedi. Yine de umudum yüksek. Güzel bir üniversite ya da enstitüden kabul alacağıma inanıyorum. Zaten yüksek lisans, benim için doktora öncesi bir hazırlık basamağı gibi. Belki doktora için Ivy League üniversitelerini denerim, kim bilir? Çobanım diye Berkeley’de doktora yapmayayım mı yani…\nŞimdilik bu yazının sonuna geldim. Ele aldığım konuların yer yer karmaşık ve tutarsız bir yapı sergilemesine atfen, Muharrem İnce’nin Karışık Bir Şiir adlı şiiriyle kapatmak isterim.\n\nKarışık Bir Şiir\nYeni dünya düzeni\nGloballeşme\nÖzelleştirme\nSanayileşme\nÖpüşme\nSevişme\nEnflasyon\nMasturbasyon\nKonut fonu\nKapama telefonu\nSSK\nBağ-Kur\nKapa gözlerini, hayal kur\nİşçi\nİşveren\nYanaklarındaki güller yediveren\nDers, öğrenci, öğretmen\nÖpüşmen\nSevişmen\nGevşemen\nAtom fiziği\nDinlediğin müziği\nDevrimcilik\nEvcilik\nMark, dolar\nAkkor hâlinde dudaklar\nNe kadar da karıştı her şey\nHayret ki ne hayret bir şey!…\n(Muharrem İnce, Tatanka, s. 54)"
  },
  {
    "objectID": "posts/Çobanlık,YağTenekesi,AkademiVeBaşvurular/index.html#çobanlık-yağ-tenekesi-akademi-ve-başvurular",
    "href": "posts/Çobanlık,YağTenekesi,AkademiVeBaşvurular/index.html#çobanlık-yağ-tenekesi-akademi-ve-başvurular",
    "title": "Çobanlık, Yağ tenekesi, Akademi ve Başvurular",
    "section": "",
    "text": "Bugün 5 Ocak 2026 ve bu tarihi önemli kılan birkaç neden var. Bunlardan biri ise, 2026 yılının ilk pazartesisi olması. Bu nedenle çalışmaya başlamak ve çalışmama bahanelerinden kurtulmak için harika bir gün olduğunu düşünüyorum. Yazdığım bloglara baktığımda, 2024 ve 2025 yıllarında birer adet yayımlamış olduğumu gördüm. 2026 yılı için kendime koyduğum hedeflerden biri ise daha fazla blog yazısı paylaşmak. Halihazırda sosyal medya hesaplarımı da kapatmışken, buna daha fazla zaman ayırabileceğim gibi gözüküyor. 1 dakikalık anlamsız kısa videolar arasında hipnoz olup vakit kaybetmektense, böylesi uğraşların çok daha kaliteli vakit geçirmeme olanak sağlayabileceğini düşünüyorum. Yaptıklarımı belirli aralıklarla özet hâlinde raporlamanın büyük resmi görmeme yardımcı olacağına ve beni motive edeceğine inancım tam.\nHenüz biyoloji bölümüne başlamamış bir lise öğrencisiyken, Berfin Dağ, Dilanaz Arısan ve Cemre Uçaryılmaz’ın ürettiği blogları yahut videoları takip ederek motive olurdum. Hatta biyoloji okumak hakkında birtakım sorular sormak amacıyla Cemre Uçaryılmaz’a e-posta göndermiş ve çok güzel bir geri dönüş de almıştım. Kendisini maalesef 10 Temmuz 2022 tarihinde kaybettik; yüz yüze hiç tanışma fırsatı bulamamış olsam da bir yakınımı kaybetmiş kadar üzüldüm. Işıklar içinde uyuması temennisiyle! Bildiğim kadarıyla Berfin Dağ ve Dilanaz Arısan ise artık eskisi kadar aktif içerikler üretmiyor; lâkin yılda bir de olsa kendilerinin akademik anlamda ne konumda olduklarını kontrol ediyorum. Şu sıralar ise Furkan Öztürk’ün YouTube kanalında paylaştığı videolarla epey haşır neşirim. Son 2–3 yıldır neredeyse hiçbir videosunu kaçırmadan izliyorum ve böylesi bir kariyer gelişimine şahit olmak beni ciddi manada motive ediyor.\nGelelim benim durumuma: neden daha sık blog yazma kararı aldım? Yukarıdaki isimlerin başardığı kadar çok kişiye ulaşmak gibi bir amacım yok açıkçası. Bunun yanı sıra, birileri tarafından okunup okunmamanın ne kadar önemli olduğu konusu da bir muallak benim için. Günümüzde hâlâ böyle mi bilmiyorum ama ben küçükken Facebook “Profil” kısmının ismi “Zaman Tüneli” olarak değişmişti. Sanırım şu anki amacım, kendime, ileride dönüp bakabileceğim küçük çaplı bir zaman tüneli oluşturmak. Aynı zamanda, dediğim gibi, kendimi anlık olarak motive etmek.\nŞimdi, giriş kısmını geçtiğimize göre anlatacaklarıma geçebilirim. Haziran 2025’te Hacettepe Üniversitesi Biyoloji Bölümünden mezun olduktan sonra bir gap year vermem benim için son derece elzemdi. Bunun temel sebebi, yüksek lisansa Türkiye’de devam etmek istemememdi. Bilime dair düşüncelerim etrafımdaki pek çok kişiden ayrışıyor; elbette benimle aynı düşünen insanlar da yok değil (bkz. Gülseli). Türkiye standartlarında, çocukluğumdan beri hayalini kurduğum bilimi yapabileceğimi pek sanmıyorum. Bunun pek çok boyutu var ve daha sonra bu konuya dair çok daha uzun bir blog yazısı paylaşmak istediğim için şimdilik yalnızca listelemekle yetineceğim: ekonomi, tembellik, akademik yapılanma (özellikle “kalıcı kadro” denen saçmalık), gelişmişlik düzeyi, bilime verilen önem, imkânlar ve bizzat yüksek lisansımda çalışmak istediğim alanda beni tatmin edebilecek bir akademisyenin bulunmaması.\nAslında lisans hayatım boyunca Prof. Dr. Çağatay Tavşanoğlu ile çalışmış olmam hasebiyle şanslı biriydim. Kendisinin Türkiye standartlarının oldukça üzerinde bir araştırmacı olması, bu sıraladığım zorlukları bir süreliğine hissetmememi sağladı. Ancak Türkiye’deki akademinin geneline baktığınızda, bu tür profesörlerin son derece istisna olduğunu ve şanslı olsanız bile karşınıza çok sınırlı sayıda çıkacağını görebilirsiniz. Elbette çok değerli ve saygın akademisyenlerimiz var; fakat ne yazık ki Türk akademisinin büyük bir kısmı böyle değil. Uzun lafın kısası, Türkiye’de devam etmeme kararımı son derece doğru buluyor ve böylesi bir kariyer planının beni çok daha fazla tatmin edeceğini düşünüyorum. Çocukluktan beri bilim insanı olma hayalim vardı. Henüz kendimi başarmış saymamakla birlikte bu hayalin kıyılarına yaklaştığımı hissedebildiğim uzun bir süreç içindeyim.\nElbette bu süreçte yaptığım yanlışlar da oldu ve bana kalırsa bunların pek çoğu bir yol gösterici eksikliğinden kaynaklanıyor. En büyük hatamın, lise sınavına çok ciddi hazırlanıp Galatasaray, Robert, Kabataş, Pertevniyal ya da Vefa gibi bir okulda okumamış olmak olduğunu düşünüyorum. Bu okullarda eğitim görmüş insanları kıskanıyorum; zira çok ciddi bir akademik eğitimin yanı sıra önemli bir vizyon da kazandıkları kesin. Günün sonunda çok çabalamış olmakla birlikte, aradaki makasın daha fazla açılmasını engellediğimi düşünüyorum. Ancak böyle bir lisede okumuş olmam durumunda, lisans eğitimimi de Hacettepe yerine dünyanın en köklü üniversitelerinden birinde geçirme ihtimalimi de ciddi ölçüde artırmış olurdum. Neyse… “Keşke” demeyi pek sevmiyorum aslında; her ne kadar bu konuda her zaman başarılı olamasam da geçmişi geçmişte bırakabilmek çok önemli. Günün sonunda, bir çobanın buraya kadar gelmiş olmasını aynaya baktıkça takdir ediyorum.\n\n\nGelelim bu çobanlık meselesine. Aslında bu sorunun cevabı biraz karmaşık. Ben hikâyemi anlatayım, kararı siz verin. 20 Mart 2003’te Karabük’te dünyaya geldim. Annem ve babam 18 yaşında evlenmişler; ben doğduğumda ise 19 yaşındalarmış. O dönem babaannem ve dedemle birlikte yaşıyorlardı ve ben beş yaşına gelene kadar da bu şekilde devam etti. Ben doğduğumda babamın bir mesleği yoktu; bir buzdolabı tamircisinde yevmiye usulü çalışıyormuş. Kısa bir süre sonra askere gittiği için bebekliğime pek şahit olamamış. Hatırlayabildiğim ilk anım, babam askerden döndüğünde anneme “Anne, bu kim?” diye sormam. Anladığım kadarıyla biraz erken konuşmuşum.\nBabaannemlerle birlikte yaşadığımız ev bir köy eviydi. O zaman da çok severdim, şimdi de çok seviyorum. Çok sayıda meyve ağacı, ekseriyeti bamya ekili tarlalar, üzüm bağları ve belki de benim için en önemlisi, toprakla vakit geçirebileceğim alanlar vardı. Tam hatırlamamakla birlikte, muhtemelen ben 4–5 yaşlarındayken inek almak için bir ahır (dam) inşa ettiler ve ilk ineklerini aldılar. O dönemden de bir anım var: İnşaat için alınan tahtalar arasında, izlediğim çizgi filmlerden Ed, Edd ve Eddy’deki Jonny’nin arkadaşı Kalas’ı (Figür 1) andıran düz bir tahta parçası bulmuştum. Adını da tam olarak “Kalas” koymuştum ki ahırın zemininde boş bir yer kalınca, Kalas’ı elimden alıp oraya çaktılar…\n\n\n\nFigür 1\n\n\nİlk aldıkları inekleri hâlâ unutmam; bir de sevmek için elimi uzattığımda elimi biberon zannedip emmeye başlayan buzağı vardı tabii. Sonraları Karabük’te başka bir eve taşınmış olsak da üniversiteye başladığım yıla kadar babaannemi ve dedemi sık sık ziyaret eder, hatta günlerce kalırdım. Tatillerde ise bu süre daha da uzardı. İnek sayıları çok fazla olmadığı için maaşlı bir çobanları yoktu; genelde kendileri güderdi. Ben de ineklerin peşinden onlarla giderdim. Neşo isminde çok net hatırladığım bir inek vardı; adını haykırdığımda dönüp gelen. Velhasıl, çobanlık yıllarım benim için huzurlu ve güzel günlerdi. Biyolojiye olan ilgimin artmasında da yadsınamaz bir payı vardır elbette. Ben üniversiteyi kazandıktan sonra (2021 yılına tekabül ediyor) yaşlandıkları için inekleri sattılar ama ahır hâlâ duruyor. Eski günleri yâd etmek için güzel bir manzara olduğu kesin.\nO günlerde bilim insanı olmayı düşleyen küçük bir çoban olan ben, bugünlerde dünyanın önde gelen üniversite ve/veya enstitülerine yüksek lisans başvuruları yapıyorum. Uzun uzun düşündükçe bu durum hoşuma gidiyor; fakat mükemmeliyetçi yanım “daha iyisi olabilirdi” diye hayıflanıyor. Üniversite yıllarımda, özellikle Almanya’daki staj maceram sırasında, çalışmak istediğim konuyu netleştirmiştim: toprak ekolojisi. Bazen taşlar sonradan yerine oturuyor. Çocukluk dönemime döndüğümde toprağa olan özel ilgimi fark ediyorum; hatta o zamanlarda da bana çok kutsal gelirdi. Evde beş litrelik yağ tenekeleri boşaldığında, yatay bir yüzeyinden kesip içini toprakla doldurur; balkonda salatalık, domates ve kabak yetiştirirdim. Karınca yuvaları gibi yapıların etrafındaki toprağın neden farklı göründüğünü anlamaya çalışırdım. Sanırım küçüklük hâlimi mutlu etmenin en iyi yolunu, büyüyünce bağımsız bir şekilde buldum.\n\n\n\nNe yazık ki Avrupa ülkelerinde yüksek lisans için burs olanakları oldukça sınırlı. Dolayısıyla çok dar bir katalogdan seçim yapıyorum. Şu an için, çalışmak istediğim alana uygun birkaç Erasmus Mundus programının yanı sıra Almanya DAAD bursuna ve LMU gibi bazı üniversitelere başvuruyorum ya da başvuracağım. ETH Zürih’in bir yüksek lisans bursu vardı; gitmek için can attığım bir okul olmasına rağmen, Zürih’in son derece pahalı bir şehir olması ve burs miktarının bu pahalılığın altında ezilmesi nedeniyle bu hayal, lokanta camına ekmek banmaktan öteye gidemedi. Yine de umudum yüksek. Güzel bir üniversite ya da enstitüden kabul alacağıma inanıyorum. Zaten yüksek lisans, benim için doktora öncesi bir hazırlık basamağı gibi. Belki doktora için Ivy League üniversitelerini denerim, kim bilir? Çobanım diye Berkeley’de doktora yapmayayım mı yani…\nŞimdilik bu yazının sonuna geldim. Ele aldığım konuların yer yer karmaşık ve tutarsız bir yapı sergilemesine atfen, Muharrem İnce’nin Karışık Bir Şiir adlı şiiriyle kapatmak isterim.\n\nKarışık Bir Şiir\nYeni dünya düzeni\nGloballeşme\nÖzelleştirme\nSanayileşme\nÖpüşme\nSevişme\nEnflasyon\nMasturbasyon\nKonut fonu\nKapama telefonu\nSSK\nBağ-Kur\nKapa gözlerini, hayal kur\nİşçi\nİşveren\nYanaklarındaki güller yediveren\nDers, öğrenci, öğretmen\nÖpüşmen\nSevişmen\nGevşemen\nAtom fiziği\nDinlediğin müziği\nDevrimcilik\nEvcilik\nMark, dolar\nAkkor hâlinde dudaklar\nNe kadar da karıştı her şey\nHayret ki ne hayret bir şey!…\n(Muharrem İnce, Tatanka, s. 54)"
  }
]