---
title: "Şiir"
---

## En güzel toprak

Ey mahşer kalabalığı! Oldukça da sessiz  
Her biri bir ruha sahip, ben ise oldukça çelimsiz  
Nasıl geçti bunca zaman, gözlerin, sesin ve sensiz  
Üstüme yapışmış acı; “Dünya’da en büyük kalpsiz”  

O gözler ki hayat dolu, besledi tüm benliğimi  
Tüm hayatım uçurumda, ipler ise sende midir?  
Gözyaşından bir okyanus hem o taştı hem de nehir  
Boğulmaksa büyük şeref, yalnızca tut ellerimi  

Ne sözcükler ne de bu dil, inan her biri yetersiz  
Tasvirine gözlerinin, görsen sen bile bitersin  
Acı dolu bu hayatım, sen düşünde çok kedersiz  
İnan kalbimde tahtın var, görsen takdir de edersin  

Sarhoş oldum bu içkiden, var mı başka muadili  
Ab-ı hayatın bu suyu, doldurdu bu tüm kalbimi  
Ne çok isterdim bir bilsen, senin ellerinden tatmayı  
Aşkındansa ölüyorum, unutma toprak atmayı!  

~BA  

## Son Şiir  

Kim derdi, bu dev senfoni birgün sona erecek,  
Cidden cansız bedenimi elleri ile gömecek?  
Bağır yahut söyle! Bu ömür sensiz nasıl geçecek  
Yalnızca bedenim değil, tüm düşlerim ölecek  

Hak mı yoksa reva mı, neden bir kez vurmadın,  
Korkma benden çekinme, böyle miydim ben kadın?  
Delirmeme ramak kaldı, ölüm nasıldır tadın  
Ruhum arşa çoktan erdi, selam verirsem alın  

Tüm sözlerim esirindi, bu kez beynim yetmiyor  
Dünyaları ayla çarptım, yine de bir sen etmiyor  
İçime bir dert yerleşti, kavga etsem de gitmiyor  
Nedir bu zehrin kaynağı, öldüm de bitmek bilmiyor  

Nasıl bir mesajdır ki bu, kurşundan da beterdi,  
Tüm evreni pas geçti, yalnızca kalbimi deldi.  
Dünyaları yıkan afet ne çığ ne de bir seldi  
Asasını vurdu tanrı, dolunayı yere serdi!  

Karanlık bir çığ altında yalnızım ben neredesin?  
Zaman niçin durmuyor, sense aynı yerdesin  
Bu bir kâbus olmalı, uyandırırsın kesin!  
Başrol sonunda ölüyor, tüm dünya da izlesin...  

~BA
